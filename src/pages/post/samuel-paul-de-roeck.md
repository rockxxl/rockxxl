---
id: 1043
title: Samuel Paul De Roeck 
category: De Platenkast
groups: Black Swarm/ Rodeoshows
date: 2017-01-18T11:50:13+00:00
author: Seppe Van Ael
layout: post
permalink: /news/de-platenkast-samuel-paul-de-roeck/
image: 12066052_10207620428765962_2396284062560676964_n.jpg
---
**Samuel Paul De Roeck ook wel bekend als 'de Sam' is mede organisator van de Antwerpse Rodeo Shows en zanger van de metalband Black Swarm. Black Swarm hield er vorige maand spijtig genoeg mee op. Wij gingen praten met deze lokale held en kwamen meer te weten over zijn platenkast.**

**Om te beginnen: cd of vinyl?** 

Vinyl. Dat verzorg je beter, staat mooier in de kast, net zoals boeken, met de juiste apparatuur klinkt het beter en je krijgt een artwork op formaat.

**Door welke plaat ben je echt in aanraking gekomen met de muziek die je nu luistert?**

Nirvana – Nevermind/ Metallica – The Black Album

Toen ik een jaar of 12 was kreeg ik van mijn neef een cassetje met op de A-kant 'Nevermind' van Nirvana en op de B-kant de zwarte van Metallica. Dat heb ik gedraaid tot het helemaal kapot was.

** **

**Wat is je favoriete Belgische plaat?**

Bark – Voice of Dog

Ik vind die debuutplaat van Bark abnormaal graaf.

**Welke plaat is de ‘guilty pleasure’ uit je platenkast?** 

Skrewdriver – All Skrewed Up

'All Skrewed Up' van Skrewdriver. Hoewel, guilty pleasure…, eigenlijk is er helemaal niks mis met die plaat. Ten tijde van dit debuutalbum was er nog geen sprake van de ideologieën waar ze achteraf berucht om zouden worden. All Skrewed Up is een uitstekende rechtoe rechtaan punkplaat.

**Op welke plaat kan je je eens goed afreageren?**

Slayer – Seasons In The Abyss

Dat varieert maar “Seasons In The Abyss” van Slayer is een constante.

**Een vriend vraagt je advies over punk. Welke plaat raad je hem aan?**

De geïnteresseerde punkleek laat ik graag starten met “And Out Come The Wolves” van Rancid.

**Heb je een absolute top 3?** 

Het concept van “Origin Of The Feces” van Type O Negative is zo geniaal dat die plaat sowieso in mijn top 3 komt, verder vind ik “Colour Haze” van de gelijknamige band een topper en tenslotte “Temples Of Boom” van Cypress Hill. Ohja, die laatste is geen metal maar laat ik effe lekker punk wezen en dat gewoon laten staan.