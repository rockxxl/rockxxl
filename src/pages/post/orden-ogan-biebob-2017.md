---
id: 3247
title: Orden Ogan (Biebob, 2017)
category: Live reviews
date: 2017-11-02T20:35:56+00:00
author: Seppe Van Ael
permalink: /live-review/live-review-orden-ogan-biebob-2017/
thumbnail: >-
  https://res.cloudinary.com/rockxxl/image/upload/poster-oden.jpg
---
**Orden Ogan speelde op 31 oktober in ons land voor hun Gunman tour.** **Ze brachten Rhapsody Of Fire en Unleash The Archers mee.** **Fans zakten maar al te graag af naar de Biebob in Vosselaar.**

De zaal begon al aardig vol te stromen toen **Unleash The Archers** aan hun set begon. Deze band uit Canada stelde hun nieuwste album 'Apex' voor. Ze wisten moeiteloos aan mijn hoge verwachtingen te voldoen. Instrumentaal zat alles goed in elkaar. Beide gitaristen speelden mooi samen en verzorgde ook samen de grunt vocals. Zangeres Brittney Slayes palmde het publiek in met haar prachtige stem waarmee ze af en toe hoog durft uit te halen. Wat een stem heeft zij! Elke band zou trots zijn met zo'n zangeres in hun rangen. Een betere opener konden ze hier alvast niet vinden. Hopelijk keren ze binnenkort terug naar BelgiÃ«, misschien Graspop?

Na de korte maar krachtige set van Unleash The Archers was het de beurt aan het Italiaanse power metalgezelschap van **Rhapsody Of Fire**. De band stelde hun alweer 12<sup>de</sup> album 'Legendary Years' voor. Ze hebben al zes albums onder hun vorige naam Rhapsody uitgebracht en nu nog eens zes onder de naam Rhapsody Of Fire. 'Legendary Years' is een compilatie album geworden waar ze songs van verschillende albums terug opgenomen hebben. Er komen songs aan bod van hun albums 'Legendary Tales' , 'Power Of The Dragonflame' en 'Symphony of Enchanted Lands'. Zo werd het publiek voornamelijk getrakteerd op werk uit het Rhapsody tijdperk. Zoals verwacht kregen we een epische show voorgeschoteld die meer dan de moeite was.

Headliner van de avond was het Duitse **Orden Ogan**. De band kwam hun vijfde langspeler 'Gunman' voorstellen dat afgelopen juli werd uitgebracht. Orden Ogan werd opgericht in 1996 waarbij gitarist/vocalist Sebastian &#8220;Seeb&#8221; Levermann het enige originele lid is van deze bezetting. Het podium was mooi aangekleed met een western decor. De bandleden kwamen op, in gepaste halloweenstijl, met maskers. Zo werden we 90 minuten lang getrakteerd op fantische power metal waar de folk metalinvloeden vanuit het verleden nog hoorbaar waren. Na deze show kunnen we wel stellen dat dit ook een kanshebber is om op de zomerfestivals volgend jaar terug te zien.
