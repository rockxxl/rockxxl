---
id: 1275
title: Damien Gillain 
category: De Platenkast
groups: RockXXL
date: 2017-01-25T15:20:32+00:00
author: Seppe Van Ael
layout: post
permalink: /news/de-platenkast-damien-gillain-rockxxl-pressure-commander-recovery-records/
image: 14368903_10154069754728892_1775706235096986099_n.jpg
---
**Het wordt eens tijd dat we de platenkasten van RockXXL aan jullie voorstellen. Als eerste is Damien aan de beurt. Deze jongeman speelt ook in postmetal band Pressure Commander en vult zijn dagen met het uitbrengen van cassettes via Recovery Records. Muzikale bezigheden genoeg om een interessante platenkast neer te zetten&#8230;  **

**Om te beginnen: cd of vinyl?**

Beide, en cassettes! Ben lang geleden begonnen met hier en daar een cd’tje te kopen. Zo’n vijf jaar geleden heb ik mijn eerste vinylplaat gekocht, na een live optreden van Syndrome. Ik wou graag zijn muziek op cd kopen. Ik heb toen zo genoten van dat optreden en dacht ik: waarom begin ik mijn platencollectie niet met deze plaat? Een jaar of 2 geleden ben ik ook met cassettes begonnen. Ondertussen breng ik zelf releases uit op cassette onder Recovery Records.

**Door welke plaat ben je echt in aanraking gekomen met de muziek die je nu luistert?**

Simple Plan – No Pads No Helmets Just Balls/ Green Day – American Idiot

De eerste muziek die ik op mijn mp3-speler heb gezet moet wel American Idiot zijn geweest. Mijn oudere broer had zich beziggehouden met het branden van cd’s, en American Idiot was daar eentje van. Later op school leerde ik van mijn vrienden Simple Plan kennen, daarmee had ik mijn eerste favoriete band. Dat moet ook ongeveer het moment zijn geweest dat ik gitaar ben beginnen spelen.

**Wat is je favoriete Belgische plaat?**

Fixkes – Fixkes

Iedereen kent het nummer 'Kvraagetaan' wel van de Fixkes. Ik vond het een tof nummer maar heb er nooit veel aandacht aan besteed. Enkele jaren nadat het nummer kapot was gedraaid op de radio gaf een vriend mij tijdens een lange busreis naar Spanje zijn mp3-speler met de debuutplaat van Fixkes op en raadde me aan het volledig te beluisteren. Sindsdien mijn favoriete Belgische plaat!

**Welke plaat is de ‘Guilty Pleasure’ uit je platenkast?**

&#8230;

Als je met ‘guilty pleasure’ platen bedoelt waar ik me over schaam heb ik er niet echt één en ik luister naar veel verschillende genres. Hier zijn enkele platen die ik fantastisch vind die over het algemeen als slechte albums worden gezien zoals 21st Century Breakdown van Green Day, Pablo Honey, de debuutplaat van Radiohead en de recentste platen van van Muse: The Resistance, The 2nd Law en Drones.

**Op welke plaat kan je je eens goed afreageren?**

System of a Down – Steal This Album!

Eigenlijk eender welke plaat van SOAD. Vaak een mix van prachtige nummers en sterke, harde nummers, afgewisseld met af en toe een hilarisch nummer (Chic ’n Stu, Vicinity Of Obscenity,…).

**Een vriend vraagt je advies over rock. Welke plaat raad je hem aan?**

Radiohead – Hail To The Thief

Zal de vraag beantwoorden voor de muziek dat ik nu beluister: Radiohead – Hail To The Thief. Ik ben een paar jaar geleden beginnen luisteren naar Radiohead. Een geweldige band met super gevarieerde muziek. 'Hail To The Thief' is een ietwat meer rockplaat met toch wat experimenten en vele invloeden van andere genres.

**Heb je een absolute top 3?**

  1. Muse – Origins Of Symmetry
  2. Gorillaz – Plastic Beach
  3. Queens of the Stone Age – …Like Clockwork