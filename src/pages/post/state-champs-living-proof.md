---
id: 5213
title: State Champs - Living Proof
category: Album reviews
groups: State Champs
album: Living Proof
date: 2018-06-11T22:13:26+00:00
author: Seppe Van Ael
permalink: /album-review/review-state-champs-living-proof/
thumbnail: >-
  https://res.cloudinary.com/rockxxl/image/upload/https_2F2Fimages.genius.com2Fde793076207779be1dbd947ee345d587.960x960x1.jpg
---
Op 15 juni komt het nieuwe album van State Champs uit. Wij luisterden alvast naar 'Living Proof' en stelden vast dat de band uit New York veel vooruitgang heeft geboekt. Het album heeft in tegenstelling tot de vorige, een eigen State Champs sound. Voor hun derde studio album werkte de band echter samen met Alex Gaskarth (All Time Low) en Mark Hoppus (Blink 182).  De band beloofde in ons interview in juni dat de nummers niets zouden weg hebben van All Time Low, waarmee ze op voorrand veel werden vergeleken.

Waar veel pop punk bands het de laatste jaren over een andere boeg gooiden bij het uitbrengen van nieuwe albums, blijft State Champs trouw aan hun oorspronkelijke sound. Beter nog, ze zorgen voor een heel herkenbare, eigen sound. De eerder uitgebrachte singles: ‘Dead and Gone’, ‘Crystal Ball’ en ‘Mine is Gold’ beloofden veel goeds voor het nieuwe album. De recentste single ‘Our Time To Go’ is hit potentieel, maar zou even goed uit een All Time Low album geplukt kunnen zijn.  De nummers waaraan All Time Low zanger Alex wel meewerkte: ’Criminal’, ‘Save Haven’ en ‘The Fix Up’, hebben vreemd genoeg het minste All Time Low gehalte. De invloed van Alex hoeft dus niet te betekenen dat de band letterlijk hun stijl overneemt. Al doen de uithalen van Derek’s stem ons vaak heel even twijfelen of Alex toch niet op het album meezingt. Het meest diverse nummer uit 'Living Proof_' _is ‘Time Machine’. De samenwerking met Mark Hoppus (Blink 182) heeft hen duidelijk geen windeieren gelegd. Het nummer springt er niet alleen uit, de stem van Mark smelt perfect samen met die van zanger Derek.

We kunnen besluiten dat de samenwerkingen het album van State Champs naar een hoger niveau hebben gebracht. Volgens ons hebben ze door het in de verf zetten van hun eigen sound hun credits alvast verdient. Het album ‘Living Proof_’_ telt 13 nummers en komt uit op 15 juni.

score: 8/10
