---
id: 5085
category: Nieuws
title: Onze tips voor Graspop Metal Meeting op zaterdag!
date: 2018-06-04T20:07:40+00:00
author: Seppe Van Ael
layout: post
permalink: /news/onze-tips-voor-graspop-metal-meeting-op-zaterdag/
image: gmm18lineup1200x16972-5.jpg
---
**Het is weer bijna zover: Graspop Metal Meeting! De heilige grond in Dessel wordt van 21 tot 24 juni weer omgetoverd tot het walhalla van de Belgische metal fan, en ver daarbuiten. RockXXL deelt met jullie vijf bands, per dag, die wij de moeite vinden om te gaan bekijken op het festival! Dit keer zaterdag 23 juni.**

**5. Amaranthe **_/ 16u15 – 17u05 / Marquee_

[<img class="alignnone size-medium wp-image-5087" src="25289558_1916080998432049_5140709881769549490_n.jpg)

Of je nu fan bent van grunts, clean vocals of een vrouwelijke stem: Amaranthe heeft ze alle drie! Vergezeld door elektronica en aanstekelijke riffs, weet de band een groot publiek aan te spreken. Het pop-gehalte is vaak erg hoog, maar dat maakt alles alleen maar gemakkelijker mee te zingen. Dat is exact wat wij gaan doen!



**4. Arch Enemy **_/ 17u50 – 18u40 / Marquee_

[<img class="alignnone size-medium wp-image-5089" src="26907100_1972770039429811_3865719190408156397_n.jpg)

Arch Enemy verdiende met hun melodische death metal al langer hun pluimen in de metal scene. Hoewel hun nieuwe album 'Will To Power' niet veel verschilt met hun vorige 'War Eternal', staan er op deze gewoon weer een hele hoop steengoeie songs. Meebrullen is de boodschap!



**3. Batushka **_/ 13u15 – 14u00 / Marquee_

<img class="alignnone size-medium wp-image-5090" src=">

De meest opkomende black metalband van het moment is zonder twijfel Batushka. Dit Poolse gezelschap voert hun show op alsof je in een kerk zou zitten, inclusief een klein koor. Laat je echter niet misleiden door dit theatrale effect! Hun vocals en blast beats zijn nog steeds zoals je ze verwacht: kei hard!



**2. Boston Manor **_/ 15u05 – 15u45 / Jupiler Stage_

[<img class="alignnone wp-image-5088" src="25299281_1916081928431956_753269176902607812_n.jpg)

Hoewel de doorsnee doorwinterde metalhead heel het Graspop weekend geen voet zet op het stukje gras voor de Jupiler Stage, zijn wij blij dat we, tussen al de metal door, kunnen afwisselen met wat punk en hardcore. Zeker nu dat Groezrock dit jaar niet doorgaat. De Engelse emo/ punkrock band Boston Manor bestaat nog maar vijf jaar en ze brachten slechts één langspeler uit. De band is goed op weg om zieltjes te veroveren. Onze zegen hebben ze alvast!



**1. Rise Against **_/ 20u00 – 21u05 / Main Stage 1_

<img class="alignnone size-medium wp-image-5086" src=">

Ondertussen ontpopte Rise Against zich tot één van de grootste punkrock bands op de planeet. Ondanks dit is het toch verwonderlijk dat ze zaterdag co-headliner zijn van Main Stage 1. Hun nieuwe plaat 'Wolves' is alvast weer de moeite en ook meezingen met Rise Against klassiekers als 'Savior' zal voor vele geen probleem zijn. Dit nummer heeft niet voor niets bijna 100 miljoen views op youtube!