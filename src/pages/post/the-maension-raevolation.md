---
id: 4923
title: The Maension - Raevolution
category: Album reviews
groups: The Maension
album: Raevolution
date: 2018-05-22T16:56:14+00:00
author: Seppe Van Ael
permalink: /album-review/review-the-maension-raevolation/
thumbnail: >-
  https://res.cloudinary.com/rockxxl/image/upload/rævolution-cover-album-with-halo2kopie.png
---
The Maension is een band die opgericht werd door muzikanten afkomstig uit verschillende landen. Dit trio heeft daardoor wereldwijd al een mooie fanbase weten te verzamelen. Ook het intensief touren zal hier wel ergens voor iets tussen zitten. Goed voor zo'n gemiddelde van 130 shows per jaar. Dit jaar brengen ze hun tweede full cd 'Raevolution' uit. Door de jaren heen hebben ze een unieke sound gecreëerd die zich ergens tussen alternatieve rock, nu-metal en industrial metal bevind.

De bekendheid van de band begon te groeien nadat de songs 'Freak' en 'Chrysalis' konden rekenen op meer dan 100000 views en streams. ‘Chrysalis’ was in samenwerking met Limp Bizkit zanger Fred Durst, waardoor ze hun eerste album 'Aevolution' meteen op de kaart wisten te zetten. Zopas stelden ze hun tweede werk 'Raevolution' voor. The Maension heeft een zeer unieke stijl die we het best kunnen vergelijken met een mengeling van Tool en Korn. Onlangs zette de band een videoclip voor het nummer 'Say It' online. Dit nummer klinkt niet alleen super goed, de clip is zeer professioneel opgenomen en het resultaat mag er dus zeker zijn. Het album telt tien tracks waar snelle en trage stukken elkaar goed afwisselen. Daardoor is het ook moeilijk om een favoriet te kiezen, aangezien elke song wel een iets of wat andere insteek heeft.

Je merkt al heel snel dat The Maension de lat hoog legt en dat ze een uiterst kwalitatief album willen afleveren. Wel, het opzet is gelaagd. The Maension zal in het najaar touren in België. Op 24 november spelen ze op het festival Rocking Thals 4 Live dat zal doorgaan in Herentals. Wij kijken er naar uit en hopen de band nog vaak aan het werk te zien.

score: 9/10
