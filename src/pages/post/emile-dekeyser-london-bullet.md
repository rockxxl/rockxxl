---
id: 4790
title: Emile Dekeyser 
category: De Platenkast
groups: London Bullet
date: 2018-04-24T12:18:43+00:00
author: Seppe Van Ael
layout: post
permalink: /news/de-platenkast-emile-dekeyser-london-bullet/
image: 14900422_10209332199134719_8711378885916337820_n-e1524571628548.jpg
---
**Wie van de kanten van Gent is en af en toe eens een lokaal punk optreden bezoekt, zal ongetwijfeld al wel gehoord hebben van London Bullet. Deze band bestaat ondertussen ook weer acht jaar. Wij gingen praten met London Bullet frontman Emile over zijn platenkast. **

**Om te beginnen: cd of vinyl?**

Vinyl, zonder daarbij de cd oneer te willen aandoen. Als ik snel-snel een band wil horen grijp ik naar de cd. Als ik echt mijn tijd kan nemen, zet ik liever een plaat op. Gewoon omdat ik dat plezanter vind. Dat vinyl beter zou klinken is denk ik wel een mythe, voor nieuwe releases alvast.

**Door welke plaat ben je in aanraking gekomen met de muziek die je nu speelt?**

_The Clash – The Clash_ 

Mijn pa is een grote Clash freak en kwam op een bepaald moment in mijn vroege puberjaren hiermee aanzetten. Ik was op slag verliefd: die energie, de politiek geladen teksten die Strummer zo overtuigend brengt, die _riots_ op de achterflap, de eerste hints van invloeden van andere genres ('White Man in Hammersmith Palais' en 'Police and Thieves'),&#8230; Tegenwoordig zal ik eerder naar een plaat als '_Sandinista!' _grijpen. Een driedubbele LP waarin ze zowat alle genres door elkaar mixen (rock ’n roll, R&B, reggae, early rap,..) en toch ontegensprekelijk hun punksound blijven behouden. Heel fascinerend. Mijn band London Bullet heeft trouwens z’n naam ontleend aan 'Washington Bullets', een nummer uit deze plaat.

[<img class="alignnone size-thumbnail wp-image-4793" src="R-456552-1301436801.jpeg.jpg)

**Wat is je favoriete Belgische plaat?**

_The Kids – The Kids_

Lang getwijfeld over deze, omdat er waarschijnlijk iets te veel 1977 punk in dit lijstje staat. Maar goed, eigenlijk ongelofelijk dat The Kids hier zo vroeg mee op de proppen konden komen. Rechttoe rechtaan en een onvervalste punkklassieker die de landsgrenzen overstijgt.

[<img class="alignnone size-thumbnail wp-image-4796" src="the_kids_be-the_kids_a.jpg)

**Welke plaat is de ‘guilty pleasure’ uit je platenkast?**

Ik geloof oprecht niet in guilty pleasures, als het goed is, is het goed. Ik ben trots op mijn platen/cd’s van The Pet Shop Boys, Right Said Fred, Marc Almond, ABC, en The Darkness. Misschien eentje dat nog ontbreekt: Lulu van Lou Reed en Metallica. Toen deze plaat zeven jaar geleden uitkwam werd ze zo hard verguisd dat precies niemand ze goed mocht vinden. Een aantal nummers, zoals 'Iced Honey', die ik er uit hoorde vond ik toen niet eens zo verschrikkelijk. Ik zou er graag eens met frisse oren naar luisteren. Ik ben geen Metallica fan, maar het is denk ik wel interessant te horen hoe ome Lou klinkt met een metalband achter hem. Bowie was trouwens grote fan. Maar eerlijk: De weinige keren dat ik die cd zag liggen heb ik hem dus ook nooit gekocht.

**Op welke plaat kan je je eens goed afreageren?**

_Gallows – Grey Britain_ 

Ik had een zeer kortstondige hardcorefase en deze plaat is eigenlijk de enigste uit die periode die ik nog regelmatig eens opzet. Een absoluut meesterwerk en het is heerlijk om mee te brullen met Frank Carter over alles wat verkeerd gaat in de wereld.

[<img class="alignnone size-thumbnail wp-image-4792" src="maxresdefault.jpg)

**Een vriend vraagt je advies over punk. Welke plaat raad je hem aan?**

_Sex Pistols – Never Mind The Bollocks_ 

Het is een cliché, maar gewoon beginnen bij het begin (al kan je even goed The Stooges, Ramones, The New York Dolls of Dead Boys het begin noemen). Alle reünieconcerten, extra kilo’s en boterreclames ten spijt blijft het gewoon een bom van een plaat. Daar kan je echt niet om heen.

[<img class="alignnone size-thumbnail wp-image-4791" src="Never_Mind_the_Bollocks_Heres_the_Sex_Pistols.png)

**Heb je een absolute top 3?**

Ik zal me beperken tot het punkgenre, omdat een algemene top 3 pas echt onbegonnen werk is. Vandaag ziet de top 3 uit mijn collectie er als volgt uit (morgen is ie vermoedelijk alweer anders):

  1. Dead Boys – Young, Loud and Snotty
  2. Johnny Thunders & The Heartbreakers – L.A.M.F.
  3. The Damned – Damned Damned Damned

[<img class="alignnone size-thumbnail wp-image-4797" src="the_damned_damned_damned_damned_1253538021_crop_550x550.jpg)

&nbsp;