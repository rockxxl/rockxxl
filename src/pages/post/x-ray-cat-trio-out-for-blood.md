---
id: 211
title: X Ray Cat Trio - Out For Blood
category: Album reviews
groups: X Ray Cat Trio
album: Out For Blood
date: 2016-08-29T12:35:50+00:00
author: Seppe Van Ael
layout: post
permalink: /album-review/review-x-ray-cat-trio-out-for-blood/
thumbnail: >-
  https://res.cloudinary.com/rockxxl/image/upload/13445263_10153813309698040_5377067635164119230_n.jpg
---
Verschillende kleine tourtjes leed het Britse drietal van X Ray Cat Trio door een aantal Belgische cafés en clubs zoals Trix. Hun tweede album Out For Blood werd vorig jaar uitgebracht en kwam niet onopgemerkt voorbij. Tijd voor rock n roll!

Beginnen doen we met het instrumentale: Surfin’ Sasquatch. Zoals de titel al doet vermoeden is dit nummer zeer surf gebaseerd. De sound is lekker old school en het gitaarwerk is zeker niet van de minste. Vervolgens is het Whatcha Gonna Do die de eerste stukken echte rock n roll brengt. Alles klinkt lekker smerig en ook de vocals passen perfect bij de spontane muziek van X Ray Cat Trio. X Ray Cat Trio is niet alleen dansen, surfen en feesten. Neem nu een nummer als L ‘Hiver. L ‘Hiver is een instrumentaal nummer dat lekker rustig uit de hoek komt en zeer mysterieus aanvoelt. De tweezijdigheid van deze band zet je op een rollercoaster van zacht naar hard, traag naar snel, vrolijk naar mysterieus,… Misschien is dat nu wel net de sterkte van X Ray Cat Trio.

De fans van rock n roll en surf mogen in beide handen klappen met een plaat als deze. Het is een uniek meesterwerkje geworden dat je aandacht voor 40 minuten volledig opslorpt. Als kers op de taart krijgt deze band in oktober een Belgische taperelease.

score: 8,5/10