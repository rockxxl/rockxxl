---
id: 4462
title: Novaria - Novaria
category: Album reviews
groups: Novaria
album: Novaria
date: 2018-03-05T19:31:03+00:00
author: Seppe Van Ael
layout: post
permalink: /album-review/review-novaria-novaria/
image: 24899685_1834605483217243_537183935878584966_n.jpg
---
Sommige bands moeten jarenlang knokken voor bekendheid. Anderen wagen zich op hun eentje aan een solo album, maken de muziek die ze zelf willen en werken samen met de mensen die ze zelf willen. Of de muziek aanslaat zijn zorgen voor later. Dit deed ook de Nederlandse Novaria aka Moniek Roeloffs. Na het uitbrengen van een ambient nummer komt ze nu ook aanzetten met haar eerste self-titled EP. Vier doom, post metal nummers krijgen we voorgeschoteld in de stijl van bands zoals Chelsea Wolfe, Anathema en Katatonia. Bovendien heeft elk nummer zijn eigen vocalist(e).

‘Novaria’ gaat van start met het nummer ‘Into Nothingness’. Die start met een dromerig stukje gitaar dat wordt gevolgd door een al even dromerig stukje zang. Het refrein krijgt dan weer de nodige metal invloeden: hard, slepend en vocaal zeer aanstekelijk. ‘Blindsight’ is een harder nummer dat in het begin klinkt als black metal. Zangeres Kelly schreeuwt de longen uit haar lijf waarna ze ook haar cleans boven haalt. De stem volgt de muziek die tijdens de cleans weer dromeriger is. Op het einde van het nummer krijgen we een mengeling van deze twee stijlen. Dit is naar onze mening het beste stukje van deze plaat. ‘This Cold’ ligt wat in de lijn van ‘Blindsight’, maar in die eerste wordt er meer gefocust op het tragere. Afsluiter ‘Chrononausea’ eindigt waar de EP begon: bij slepende, dromerige en aanstekelijke vocals die je gidsen door de golven van de muziek.

‘Novaria’ is een toffe EP geworden vol met invloeden uit verschillende kanten van de metal, en met een duidelijke rode draad. Het genre maakt de muziek donker waardoor het een zware plaat is om doorheen te bijten. Vier nummers is perfect, het dubbele was te veel geweest. De eerste EP is in elk geval wel geslaagd, neem dat maar van ons aan.

score: 7/10
