---
id: 2778
title: Scarved - Lodestone
category: Album reviews
groups: Scarved
album: Lodestone
date: 2017-07-11T17:21:09+00:00
author: Seppe Van Ael
permalink: /album-review/review-scarved-lodestone/
thumbnail: >-
  https://res.cloudinary.com/rockxxl/image/upload/pieter-scarved.jpg
---
Na hun eerste album “Dynamite” (2014) brengt de female fronted rockband Scarved “Lodestone” (2017) uit. Ze zijn nog maar slechts enkelen jaren actief maar hebben al een mooi pakketje optredens achter de rug met onder andere Olenfest en Road to Rock Festival.
  
Het album start met het nummer “Naughty Reflexes”. Niet direct een uitspringer maar met zijn blues-achtig karakter is het wel een mooie begin voor het verdere album. Wel een duidelijke uitspringer is “Sweet Surrender”. Je kan door zijn hardrock karakter het niet laten om stilletjes mee te drummen of lichtjes te headbangen. Na “Sweet Surrender” is het de beurt aan “Battlefield”. Dit nummer begint met geweerschoten en een sirene gevolgd door een marcherende drum waardoor de sfeer voor het nummer gezet wordt. De invloed van Black Sabbath is duidelijk te horen in het nummer “Toxic Rat Race”. “Garden of Eden” is één van de grootste uitspringers van het gehele album, voornamelijk door het gebruik van een bouzouki in de intro, maar ook door het geweldige gitaarspel van Luc Van Dessel. “Heart of Rock’n’Roll” is de enige ballad op het album, wat spijtig is want hier komt Caro’s stemkwaliteit pas echt tevoorschijn. Voor de echte hardrock fans zijn er nog de tracks “Lodestone”, “Fight for Justice” en “Maiden Voyage”. Voor de fans van basgitaar is er het nummer “Convicted Woman” waar Wim Wouters toch wel de show steelt.
  
Over het algemeen geeft het album een zeer laid back classic hardrock gevoel met een duidelijke invloed van de vroege Black Sabbath en de flowerpower-periode. Voor hun tweede album is &#8220;Lodestone&#8221; dus toch wel een werk waar ze trots op mogen zijn.

score: 7/10
