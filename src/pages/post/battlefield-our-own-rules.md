---
id: 4702
title: Battlefield - Our Own Rules
category: Album reviews
groups: Battlefield
album: Our Own Rules
date: 2018-04-11T11:27:08+00:00
author: Seppe Van Ael
layout: post
permalink: /album-review/review-battlefield-our-own-rules/
thumbnail: >-
  http://res.cloudinary.com/rockxxl/image/upload/28379067_839681376241601_5335562010900094375_n.jpg
---
Hoewel punk zich steeds blijft heruitvinden en bands zoals Funeral Dress al meer als dertig jaar internationaal verschillende zalen platspelen, blijft het hele Oi-genre in België toch redelijk zeldzaam. Een uitzondering op de regel is Battlefield. Dit Kempische vijftal nam na enkele jaren de gitaren weer op en brachten een eerste EP (2016) uit die al snel een opvolger kreeg: Our Own Rules.

Opener ‘We Hate You’ valt met de deur in huis en schotelt een klassieke portie Oi voor. Geen al te technische muziek met een melodische gitaar en bijna gebromde vocals. Allemaal stijlkenmerken die Battlefield dan ook perfect in ere houdt. De hele EP gaat op ditzelfde elan verder. ‘United’ zet aan met het aanstekelijke “oi, oi, oi”, ‘Coward’ heeft een grote hardcore invloed die ook al te horen was op ‘We Hate You’ en afsluiter ‘Snakes’ maakt gebruik van een uitermate snelle drum. Hoewel er een rode draad zit in de muziek van Battlefield hebben alle zeven nummer zo hun eigen touch. Dit maakt alles net dat beetje interessanter aangezien Battlefield erg lange punknummers heeft.

Vanachter op de hoes van ‘Our Own Rules’ staat: No-nonsense. Dit beschrijft Battlefield perfect: Muziek zonder al te veel technische hoogstandjes of super poëtische teksten. De simpliciteit in de muziek van Battlefield maakt deze band ongelofelijk aanstekelijk klinken. Dat is dan ook de kracht van deze band. ‘Our Own Rules’ is een aanrader voor elke doorwinterde punkfan die heimwee heeft naar vroeger of gewoon nog eens kei hard wilt meezingen met enkele toffe punksongs.

score: 7,5/10
