---
id: 266
title: Amörtisseur - Lemmium
category: Album reviews
groups: Amörtisseur
album: Lemmium
date: 2016-07-04T09:26:13+00:00
author: Seppe Van Ael
layout: post
permalink: /album-review/review-amortisseur-lemmium/
thumbnail: >-
  https://res.cloudinary.com/rockxxl/image/upload/tumblr_inline_o9s8xtNKps1uncqs0_540.jpg
---
December 2015 zal velen bijblijven als de maand waarin we afscheid moesten nemen van legende Lemmy Kilmister. Natuurlijk gaat een dood als die van Lemmy niet onopgemerkt voorbij. Tributebands schoten als paddenstoelen uit de grond en ook bands als het Antwerpse Amörtisseur kregen een aandachtsshot.

Amörtisseur kwam ondertussen aanzetten met hun eerste langspeler opgedragen aan, hoe kan het ook anders, Lemmy himself. Voor degene die nog nooit van Amörtisseur gehoord moesten hebben, deze band is een Motörhead tributeband in de Antwerpse taal. Met nummers als Stalen Duist, Mannen Van de Baan, Keidood, Veel Te Hard en een hoop andere knallers nemen ze Motöthead onder het mes. Ook Ace Of Spades die op Lemmium Schuppenaas wordt weet ons zonder moeite te bekoren.

Amörtisseur brengt met Lemmium een plaatje vol humor maar tegelijkertijd ook een onvergetelijke ode aan Motörhead. Deze plaat is een flinke aanrader voor alle Motörhead fans die de band ook uit een andere hoek durven bekijken.

score: 8/10