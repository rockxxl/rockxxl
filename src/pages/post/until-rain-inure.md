---
id: 2724
title: Until Rain - Inure
category: Album reviews
groups: Until Rain
album: Inure
date: 2017-06-24T14:11:38+00:00
author: Seppe Van Ael
layout: post
permalink: /album-review/review-until-rain-inure/
image: 17265000_10154326497556016_4445151469234551094_n.jpg
---
De Griekse progressieve metal band Until Rain is reeds bezig sinds 2008. Het eerste album dat ze onder hun definitieve naam Until Rain uitbrachten heet “The Reign Of Dreams.” De band zweert trouw aan hun schema om elke vier jaar een full-length album uit te brengen met enkele EP's tussendoor. In 2013 kwamen ze met “Anthem To Creation” en dit jaar brachten ze hun nieuwste plaat “Inure” uit. Met dit album hebben ze echt hun stijl gevonden, samen met hun nieuwe zanger Cons Marg.

Het eerste nummer, dat bepalend is voor het album, “Progressus In Idem” begint met een eerder rare circus-esque intro. Het eigenlijke nummer begint met een relatief rustige intro. Zanger Cons Marg opent met clean vocals gedurende de helft van het nummer. Echter daarna gaat hij over naar gunts en klinkt het nummer, ondanks de ietwat rustige instrumentals, eens zo hard. Toch wordt er tegen het einde terug afgewisseld met clean vocals. Deze afwisselingen vinden we terug in bijna alle nummers op het album zoals “Broken Wing” en “This Fear.” In dit album hoor je duidelijk de experimentele en progressieve kant van Until Rain. Hun muziek gaat alle kanten op en je moet goed opletten om alles te kunnen volgen. “New World Fiction” en het langere “Because Something Might Happen” zijn hier mooie voorbeelden van. Het nummer dat er echter het meeste uitspringt is de titeltrack genaamd “Inure.” In deze 13-minuten lange track word je om de paar minuten van de ene stijl in de andere gegooid. Het mooie aan dit nummer is dat het je zo veel variatie aanbiedt en je steeds geïnteresseerd blijft. De overgangen van rustig naar hevig, van zacht naar hard en terug, zijn erg mooi gemaakt. Dit toont aan hoe skillful Until Rain zijn als band en hoe hard ze kunnen inspelen op de emoties van de luisteraar.

Het album duurt, ondanks er maar 10 nummers zijn, langer dan een uur. Met tracks rond de zes, negen en dertien minuten lang laat Until Rain ons zien wie ze zijn en waarvoor ze staan. De donkere en emotionele kant van de teksten spelen in op de emoties van de luisteraar. Ook het feit dat Until Rain in één nummer vaak van stijl verandert, heeft een grote impact achtergelaten. Elk nummer apart is interessant om te beluisteren omdat ze zo veel te bieden hebben. Until Rain zal je aandacht altijd bij hun muziek houden en je nooit vervelen.

score: 8/10


