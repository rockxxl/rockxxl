---
id: 2358
title: Boston Manor
category: Interviews
band: Boston Manor
date: 2017-05-09T10:38:50+00:00
author: Seppe Van Ael
layout: post
permalink: /news/interview-boston-manor/
thumbnail: >-
  https://res.cloudinary.com/rockxxl/image/upload/image.jpg
---
**Het laatste interview dat we deden op Groezrock was met het Britse Boston Manor. We spraken met hen over het tourleven, hun debuutalbum en hun toekomstplannen.**

**De laatste keer dat ik jullie zag was samen met Crooks (UK), maar die tour werd halverwege gecanceld. Denken jullie dat deze tour ooit nog zal hervatten?**

Dat hopen we. We zouden het echt leuk vinden om nog eens met Crooks op te treden. Er zijn nog geen plannen gemaakt, maar we willen die tour echt opnieuw doen. We zijn goed bevriend met de mannen van Crooks, dus we praten er nog vaak over. Wie weet in de toekomst.

**Jullie zijn erg gegroeid het laatste jaar. Wat betekent dat voor jullie?**

Het is geweldig! We werken erg hard en hebben veel plezier samen. Mensen vinden onze band goed en dat is echt geweldig. We tourden ook veel meer het afgelopen jaar. Dat vat het zo wat samen.

**Groezrock is een van onze grootste alternatieve festivals van België. Spelen jullie de laatste tijd meer van zulke festivals?**
2000 Trees komt volgens ons het dichtste bij als je spreekt over de grootte. Vandaag is onze eerste dag op Europese festivals en we hebben er ongelofelijk veel zin in. We hebben nog niet de kans gehad om rond te lopen, omdat we net zijn aangekomen. Het is grappig, want telkens als we naar België komen, regent het. Het is goed weer nu, dus dat is een aangename verrassing.

**Hoe verschilt het publiek van festivals en shows voor jullie?**

Op shows zijn de fans er voor de bands die spelen die avond. Er is minstens één band waarvoor iedereen aanwezig is. Op festivals zijn er vele verschillende bands. Als iemand een half uurtje niets te doen heeft, zal die naar bands gaan kijken die hij of zij misschien nog niet kende. Op festivals moet je harder werken om nieuwe fans te overtuigen. Vele wandelen langs de podia als ze eten of drinken halen, horen nieuwe bands spelen in de tenten en komen een kijkje nemen. Je ziet veel nieuwe mensen die nog nooit van je gehoord hebben. Festivals zijn dus een goede opportuniteit om nieuwe fans te overtuigen.

**Wat zijn jullie favoriete nummers van jullie laatste plaat 'Be Nothing' en waarom?**

Een van onze favoriete nummers is 'Broken Glass' omdat het hele album vol energie zit. 'Broken Glass' is een leuke verandering. Het is een leuk nummer met een leuke sfeer. Het heeft veel leuke stukken dat je nergens anders op het album zal vinden. Het was ook een leuk nummer om te schrijven. Een ander nummer is 'Burn You Up'. Deze is ook leuk om live te spelen. We gebruiken het steeds als openingsnummer omdat het ook de eerste song op ons album is. Je wordt meteen in de Boston Manor sfeer gegooid. 'Lead Feet' en 'Stop Trying, Be Nothing' zijn ook twee erg leuke nummers. Wij houden van trage stukken midden in een harder nummer en mid-tempo. 'Stop Trying,…' heeft die extra touch ook.

**Mijn favoriete nummer is LAika. Welk verhaal schuilt er achter dat nummer?**

Iedereen denkt dat het over de hond Laika gaat, de hond die als eerste in de ruimte ging. Natuurlijk spreken we over Laika maar het gaat niet over die hond want die ging meteen dood. Het is een nummer dat algemeen gaat over moeilijkheden. Onze laatste EP ging vooral over moeilijkheden en 'LAika' is het enige nummer op het album dat daar bij aansluit. Het nummer gaat over vriendschappen en relaties onderhouden en behouden. Iets gemeen hebben als je vaak weg van huis bent. Er is wel een gelijkenis met de ruimtehond, “As lonely as Laika.” Iedereen associeert andere verhalen met onze nummers maar we zeggen hen niet dat ze fout zitten. Jullie hebben het allemaal fout. Jullie zijn allemaal idioten, _(lacht)._

**Hoe schrijven jullie nummers? Heeft iedereen andere taken of werkt iedereen samen?**

We hebben een redelijk strikt schrijfschema maar het veranderd telkens een beetje. Er is niet één nummer waar iedereen tezamen aan heeft gewerkt. Soms zitten we wel samen om al onze ideeën uit te wisselen. We maken telkens een structuur voor een nummer en dan zitten er mensen samen, beluisteren het, en veranderen het een beetje. Daarna komt er weer iemand anders en verandert het weer. Zo gaat dat bij ons. Als we allemaal denken dat we iets gevonden hebben, zit iedereen samen en brainstormen we over wat we nog willen veranderen. We doen alles op ons eigen tempo want het laatste dat we willen is iemand dat op onze zenuwen werkt. Als we een basis hebben gevonden, werken we van daaruit verder. We beginnen altijd met het nummer 'Sex On Fire' van de Kings Of Leon. We veranderen telkens delen uit het nummer tot het uiteindelijk niet meer lijkt op 'Sex On Fire', _(lacht)_. Dat doen we echt met elk nummer.

**Wie zijn jullie muzikale inspiraties?**

Kings Of Leon en Michael Jackson. Er is niet één ding waar iedereen van de band naar luistert. We luisteren ook vaak naar muziek buiten onze scene. Er zijn wel enkele bands die we allemaal kunnen appreciëren maar onze smaak verandert ook steeds. Radiohead, Failure, Michael Jackson, Kings Of Leon, Kendrick Lamar, Chance the Rapper, Post Malone en Stormzy bijvoorbeeld. Ons volgende album gaat klinken als Post Malone _(lacht)_.

**Hebben jullie bepaalde hobby’s die jullie creativiteit stimuleren?**

We spelen baseball in onze vrije tijd. Ook spelen we een spelletje op onze smartphone dat gebaseerd is op een strategisch kaartspel. Dat spel houdt ons gefocust onderweg. Het spel is gebaseerd op World of Warcraft. Ook houden we van lange strandwandelingen. Onze zanger heeft film gestudeerd op de universiteit en houdt zich daarmee bezig in zijn vrije tijd. Dat is ook iets creatiefs. We spelen ook vaak videogames. We zijn echte nerds. We houden ook van spelen met katten.

**Wat houden jullie toekomstplannen in?**

We spelen op Slam Dunk en shows rondom Slam Dunk. Ook spelen we op Groezrock, wat, uiteraard, zich hier en nu afspeelt. Warped Tour komt er binnenkort ook aan, daar spelen we de hele zomer. Enkele dingen die er aankomen kunnen we nog niet aankondigen. Ook verheugen we ons erg op Reading & Leeds festival omdat we opgroeiden tussen de Britse festivals. We gaan beginnen aan nieuwe muziek en elkaar de komende maanden flink lastigvallen. We komen terug naar België, met Crooks _(lacht)._ We komen sowieso terug naar Europa tegen het eind van het jaar.
