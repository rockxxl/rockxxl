---
id: 2222
title: Oriens - Outset
category: Album reviews
groups: Oriens
album: Outset
date: 2017-04-20T16:44:39+00:00
author: Seppe Van Ael
layout: post
permalink: /album-review/review-oriens-outset/
image: oreins.jpg
---
De Antwerpse rockband Oriens mag dit jaar vijf kaarsjes uitblazen. Dit vieren ze met hun eerste album: Outset. 'Outset' telt tien nummers die stuk voor stuk stevig rocken. De muziek van Oriens doet ons denken aan pakweg Triggerfinger en Royal Blood. Op de dag van vandaag zijn er niet super veel &#8220;gewone&#8221; rockbands meer in België. Oriens is dit genre zeker nog niet uitgespeeld. Dat wordt dubbel en dik bewezen met dit debuut.

Openen doet 'Outset' met single 'King of The World'. Deze verscheen al eerder met een uiterst toffe videoclip, waarvoor proficiat alvast. 'King of The World' heeft niet veel tijd nodig om op gang te komen. Vanaf seconde één knalt de ene stevige gitaarriff na de andere uit onze boxen, en uiteraard wordt dit nummer vergezeld door een al even stevige gitaarsolo. 'King of The World' heeft een zeer herkenbare sound en daarom dachten we ook dat dit het genre zou zijn waaraan dit album zich volledig zou vasthouden, maar schijn bedriegt. Het tweede nummer 'Disease' doet het ietsje rustiger aan en zorgt voor meer focus op het instrumentale. Ook het nummer 'Ignorace' staat mijlen ver tegenover 'King of The World'. We hadden stiekem gehoopt op een gevarieerd album, en jawel, 'Outset' is dit overduidelijk. Een nummer als 'Dido & Areas' deed ons zelfs denken aan Arctic Monkeys. Ook het langste nummer van dit album 'Obey' kan ons wel smaken. 'Obey' begint lekker dromerig maar naar mate het nummer vordert wordt alles stilaan explicieter en meer geëxperimenteerd. 'Obey' is de laatste vier minuten ook volledig instrumentaal. Afsluiter 'What She Said' is dan weer lekker old school, uitermate stevig en het refrein is ook nog eens super aanstekelijk. Redelijk kort, maar een meer dan geslaagde afsluiter.

Oriens zet met 'Outset' een mooi debuut neer. Deze plaat is een stevige rocker en variatie is meer dan aanwezig. Muzikaal missen we hier en daar wel de kleine details, maar dat wordt dit viertal meteen vergeven met een nummer als 'Obey' of 'Dido & Areas'. De productie is eveneens best oke en het artwork ziet er ook netjes uit. 'Outset' is niet de meest opvallende plaat maar zonder twijfel een sterk debuut dat de jongens van Oriens helemaal klaarstoomt voor een volgende stap in de wereld van de rockmuziek.

score: 7,5/10
