---
title: Gert - Niets Meer Niets Minder
thumbnail: >-
  https://res.cloudinary.com/rockxxl/image/upload/v1547670552/48390210_2349720431753412_2383330485590818816_n.jpg
date: 2019-01-27T08:52:00.000Z
category: Album reviews
author: Seppe Van Ael
---
Migratie, klimaat, bedrog,… Op politiek vlak vallen er heel wat vraagtekens in ons land. Een man die altijd een antwoord klaar heeft is Gert, beter bekend als Gert Kleinpunk. Hij brengt akoestische punkrock met politiek correcte teksten. Dat is ook niet anders op zijn ondertussen zesde album ‘Niets Meer Niets Minder’. 

Het eerste nummer ‘De Afgrond In’ is al meteen een klein hoogtepunt. Kritiek wordt niet gespaard en stiekem moeten we de waarheid ook onder ogen durven zien. Het lijkt misschien allemaal zware materie, maar alles wordt muzikaal best vrolijk gebracht. Ook ‘Bla Bla Bla’ en ‘Leugens en Bedrog’ luisteren lekker gemakkelijk, maar toch snijden ze serieuze onderwerpen aan zonder de serieu te verliezen. Twintig minuten vliegen voorbij voor je het weet. Deze EP is dan ook een mooi staaltje Vlaamse punk dat ondanks de vaste formule van Gert best origineel uit de hoek komt. Meer muzikanten, meer kritiek, maar vooral meer van hetzelfde. Dat is een succesformule die bij Gert steeds weet te werken. Niets meer, niets minder!

score: 7,5/10

<iframe width="560" height="315" src="https://www.youtube.com/embed/dKLujv50zgg" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
