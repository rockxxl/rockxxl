---
id: 2196
category: Nieuws
title: "voorbeschouwing: Thy Art Is Murder + Being As An Ocean (Zappa, 2017)"
date: 2017-04-17T16:18:21+00:00
author: Seppe Van Ael
layout: post
permalink: /news/voorbeschouwing-thy-art-is-murder-being-as-an-ocean-zappa-2017/
image: 17620217_1266094183471740_8375112362376236693_o-e1492445551210.jpg
---
Morgen komen we allemaal samen dankzij Heartbreaktunes en Avocado Booking. Allemaal mensen die luisteren naar verschillende genres verenigen zich bij de Heaven and Hell tour in Zappa, Antwerpen. Vier verschillende bands van heel uiteenlopende genres komen ons gezelschap houden morgenavond en dus zal het publiek ook erg breed zijn.

We beginnen met **Casey**. Lang bestaan ze nog niet. Na hun start in 2014 brachten ze afgelopen September hun eerste album ‘Love Is Not Enough’ uit. Van dit album kunnen we een heel aantal nummers verwachten op hun setlist. Je kan hun genre vergelijken met headliner Being As An Ocean: heel erg emotionele lyrics met zowel unclean vocals als clean vocals en af en toe spoken word met poetry. Als je een potje wil huilen, is de eerste band van de avond dé moment om dit te doen. Je zal niet de enige zijn. Kom zeker op tijd want Casey wil je écht niet missen. Ik beloof je dat je verliefd zal worden op hen.



Vervolgens is het de beurt aan **Miss May I** om het podium te betreden. Na de emotionele set van Casey gaan we voor een iets ruigere set om onze nekken al op te warmen voor bij Thy Art Is Murder later. Zij gaan al iets langer mee dan Casey maar na die 10 jaar zijn we MMI nog steeds niet beu. Ook zij hebben onlangs een nieuw nummer uitgebracht genaamd ‘Lost In The Grey’ en dit zullen ze zeker spelen. Enkele oude knallers als ‘Hey Mister’, ‘Relentless Chaos’ en een klassieker als ‘I.H.E.’ zullen ook zeker in hun set zitten. Als je nostalgie wil opdoen en je laten klaarstomen voor de twee andere bands: kom dan zeker kijken naar Miss May I.



De eerste headliner van de avond zijn de geweldige mannen van **Being As An Ocean**. Hier gaan we weer terug de emotionele toer op in het melodic hardcore genre met spoken word. Joel’s rakende woorden zijn weer een garantie op stromende tranen. Nog niet uitgehuild bij Casey? Doe hier verder. Bereid je voor op een gigantische pit waar Joel het middelpunt van zal zijn. Hierdoor wordt het publiek één geheel en is het niet ieder voor zich. Wat we kunnen verwachten: enkele nummers van hun meest recente plaat ‘Being As An Ocean’ en ook de klassiekers van ‘Dear G-D’ maar vooral nummers van hun debuutplaat ‘How We Both Wondrously Perish.’ Als laatste nummer spelen ze telkens hun klassieker ‘This Loneliness Won’t Be The Death Of Me’ dus maak je maar klaar om alles te geven op dat nummer.



De tweede en laatste headliner van de avond is **Thy Art Is Murder**. We hebben al melodic hardcore, spoken word en metalcore gehad dus nu is het tijd voor bruute deathcore want: the second coming of Christ, CJ McMahon, is (eindelijk!) terug bij de band. Dit is hun eerste optreden sinds Pukkelpop 2015 in België met CJ dus dit kan je niet missen. Alle deathcore fans unite en kom mee headbangen op hun dikste schijven als: ‘The Purest Strain Of Hate’, ‘Holy War’, ‘Absolute Genocide’ en ‘Reign Of Darkness.’ See you in the pit tomorrow!



tickets en info:

http://www.heartbreaktunes.com/