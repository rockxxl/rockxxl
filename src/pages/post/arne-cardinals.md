---
id: 953
title: Arne Cardinals 
category: De Platenkast
groups: Cardinals Media
date: 2017-01-06T19:08:21+00:00
author: Seppe Van Ael
layout: post
permalink: /news/de-platenkast-arne-cardinals/
image: 13934866_10210775143959540_3715612842227492878_n-e1483191768371.jpg
---
**De Belgische muziekwereld heeft een hele hoop geweldige fotografen, slechts een hand vol worden echt onthouden door het publiek. Metal heeft zo z'n Tim Tronckoe en hardcore z'n Cardinalsmedia. Arne is oprichter van Cardinalsmedia en zorgde al voor een hele hoop geweldige plaatjes. Wij vroegen ons af wat er zich achter de foto's bevind en keken samen met Arne in zijn platenkast. **

**Om te beginnen: cd of vinyl?**

Vinyl. Ik heb van beide niet echt een massieve collectie, maar laatste 2-3 jaar kocht ik alleen maar vinyl. Ik hou van de grote hoezen, dat laat het artwork beter tot zijn recht komen. Ik heb geen auto dus met cd’s ben ik niet zoveel. Vinyl is gewoon veel fijner om op te leggen.

**Door welke plaat ben je echt in aanraking gekomen met de muziek die je nu luistert?**

While She Sleeps – The North Stands For Nothing

While She Sleeps was een van de eerste “harde” bands waar ik naar ben beginnen luisteren 5 jaar geleden. En tot op deze dag blijft het  één van mijn favoriete bands. De intensiteit die de band in hun albums en live shows leggen is gewoon uniek.

**Wat is je favoriete Belgische plaat?**

Bazart – Echo

Niet echt in mijn genre maar die nieuwe Bazart plaat “Echo” is echt top. Ik hou normaal gesproken niet echt van Nederlandstalige muziek. Maar voor Bazart maak ik graag een uitzondering. Bazart is jammer genoeg wel door onze strot geramd geweest door de Vlaamse radiozenders, maar dat doet niets af een de muziek die ze brengen. Ik moet nog altijd een copy bemachtigen én ze ook nog steeds live zien, jammer genoeg.

**Welke plaat is de 'guilty pleasure’ uit je platenkast?**

Justin Bieber – Purpose

Hoe gay je het ook mag vinden, die laatste plaat van Biebs is echt top. Ik zou hem nooit zelf gekocht hebben, maar heb hem als kerst cadeau gekregen vorig jaar en vond dat echt een top cadeau. De evolutie van Baby naar Purpose is enorm, vroeger nooit fan geweest van hem maar nu ben ik wel helemaal mee.

**Op welke plaat kan je je eens goed afreageren?**

Code Orange – I Am King

Downtempo legends, een van mijn favoriete platen van 2015. Staalharde breaks met belachelijke luide gitaren. Heel moeilijk om stil te blijven zitten als deze opstaat.

**Een vriend vraagt je advies over hardcore. Welke plaat raad je hem aan?**

Counterparts – Tragedy Will Find Us

Niet echt de meeste harde hardcore plaat maar: Counterparts – Tragedy Will Find Us. De lyrics die Brendan neerpent zijn fenomenaal. Dat in combinatie met top riffs zorgt echt voor een zalig album.

**Heb je een absolute top 3?**

  1. While She Sleeps – This Is The Six
  2. Counterparts – Tragedy Will Find Us
  3. Being As An Ocean – How We Both Wondrously Perish