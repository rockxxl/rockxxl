---
id: 5078
title: Onze tips voor Graspop Metal Meeting op vrijdag!
date: 2018-06-02T12:04:12+00:00
author: Seppe Van Ael
layout: post
permalink: /news/onze-tips-voor-graspop-metal-meeting-op-vrijdag/
image: gmm18lineup1200x16972-5-e1527768137560.jpg
---
**Het is weer bijna zover: Graspop Metal Meeting! De heilige grond in Dessel wordt van 21 tot 24 juni weer omgetoverd tot het walhalla van de Belgische metal fan, en ver daarbuiten. RockXXL deelt met jullie vijf bands, per dag, die wij de moeite vinden om te gaan bekijken op het festival! Dit keer vrijdag 22 juni.**

**5. Diablo Blvd** _/ 11u45 – 12u25 / Main Stage 2_

[<img class="alignnone size-medium wp-image-5082" src="26815522_1972724359434379_7762151054992986504_n.jpg)

Diablo Blvd brak de laatste jaren al heel wat potten in de Belgische metalscene. Met ondertussen verschillende tours in het verschiet, probeert de band ook internationaal van grond te komen. Met hun nieuwe album 'Zero Hour' klinken zoal te teksten als de muziek weer dat beetje serieuzer. De eerste wall of death van vrijdag zal ongetwijfeld plaatsvinden bij de opener van main stage 2: Diablo Blvd!



**4. In This Moment**_ / 15u45 – 16u30 / Metal Dome_

[<img class="alignnone size-medium wp-image-5079" src="25289231_1916081691765313_6013820464521361883_n.jpg)

In This Moment wordt ook wel eens de Lady Gaga van de metal genoemd. Niet door hun muziek, maar omdat de band live een spektakel van jewelste weet neer te zetten. Op hun nieuwe album 'Rituals' speelt het occulte een grote rol. Verwacht een stevige portie pop metal met een zeer donker randje!



**3. Anti-Flag** _/ 18u25 – 19u10 / Jupiler Stage_

<img class="alignnone size-medium wp-image-5081" src=">

Met al de Trumps van deze wereld komt er natuurlijk ook heel wat tegenstrijd. Het Amerikaanse Anti-Flag timmert al sinds 1996 aan een weg naar een mooiere wereld met hun politieke punkrock. Op hun laatste album 'American Fall' heeft de band weer heel wat te zeggen. Hoewel dit alles erg serieus klinkt weet Anti-Flag als geen ander hoe je een feest moet bouwen!



**2. Avatar**_ / 12u30 – 13u10 / Main Stage 1_

[<img class="alignnone size-medium wp-image-5083" src="29136716_2039559336084214_8313029741344057873_n.jpg)

Moest je niet bekend zijn met Avatar wordt het dringend tijd om daar verandering in te brengen. Deze Zweedse metalband evolueerde van death metal naar heavy metal en ze onderscheidt zich in het theatrale thema, dat zowel live als in hun muziek een grote rol speelt. Op hun nieuwe album 'Avatar Country' vertellen ze het verhaal van een koning met enkele fenomenale songs. Deze zullen ook op Graspop niet onopgemerkt voorbij gaan!



**1. Parkway Drive**_ / 23u10 – 00u40 / Main Stage 2_

<img class="alignnone size-medium wp-image-5080" src=">

De bekendste metalcore band op de planeet is zonder twijfel het Australische Parkway Drive. Hoewel Parkway Drive al enkele jaren een geliefde metalcore band is, braken ze met hun vorige album 'Ire' pas echt door. Dit bewees de band ook met een zeer geslaagd optreden als headliner op Groezrock. Met hun gloednieuwe album 'Reverence' zoekt de band terug iets meer de metal op. Hun plaats als afsluiter op main stage 2 zal de band zonder twijfel ten goede komen!