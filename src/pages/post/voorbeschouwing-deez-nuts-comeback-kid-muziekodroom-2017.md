---
id: 1469
category: Nieuws
title: "voorbeschouwing: Deez Nuts + Comeback Kid (Muziekodroom, 2017)"
date: 2017-02-11T22:32:40+00:00
author: Seppe Van Ael
layout: post
permalink: /news/voorbeschouwing-deez-nuts-comeback-kid-muziekodroom-2017/
image: deez-e1486850329390.jpg
---
<div class="_4tdt _ua0">
</div>

<div class="_4tdt _ua1">
  <div class="_ua2">
    <div class="_4tdv">
      <div class="_5wd4 _1nc7 direction_ltr">
        <div class="_h8t">
          <div class="_5wd9">
            <div class="_5wde _n4o">
              <div class="_5w1r _3_om _5wdf">
                <div class="_4gx_">
                  <div class="_d97">
                    <strong><span class="_5yl5">Morgen wordt de Muziekodroom in Hasselt weer getrakteerd op een portie stevige hardcore met de ‘You Are Part Of This Tour’. Niemand minder dan Deez Nuts en Comeback Kid zullen de show headlinen. Heartbreaktunes heeft ook gezorgd voor een aantal, zeker niet mindere, voorprogramma’s. Dat belooft!</span></strong>
                  </div>
                  
                  <div class="_d97">
                  </div>
                </div>
              </div>
            </div>
          </div>
        </div>
      </div>
    </div>
  </div>
</div>

De show zal geopend worden door het Portugese **Reality Slap**. Misschien een relatief onbekende band, maar dit vijtal staat als sinds 2007 op de planken. Met een gloednieuwe langspeler op zak werd het hoog tijd voor de volgende stap, en dat is met deze tour zeker geen slechte keuze. De band werkte op hun debuut samen met o.a. Winston McCall van Parkway Drive en Justice Tripp van Trapped Under Ice. Verwacht snelle, krachtige hardcore die gemakkelijk mee te brullen valt. Laten we hopen dat het publiek al wakker is om half 6 ’s avonds.



Het Canadese **Get The Shot** krijgt als tweede de kans om het publiek op gang te trekken. Iedereen die nood heeft aan een stevige portie nostalgie is bij deze band aan het juiste adres. Get The Shot brengt 90’s hardcore gemixt met thrash metal en modernere elementen. De eerste 2-steps zullen ongetwijfeld te zien zijn bij deze band. Wij hebben alvast hoge verwachtingen van dit vijftal, maar of de show nu tegenslaat of niet, wij pikken alvast hun album ‘No Peace In Hell’ op aan de merchtafel.



Tussen al deze keiharde bands zorgt het Australische **Hellions** voor een rustpauze. Het is te zeggen, rustpauze… Deze band weet nog steeds op de gaspedaal te gaan staan, alleen geeft deze band een voorkeur aan clean vocals en het iets minder stevige gitaargeluid. Punk zullen we het niet noemen, maar de invloeden zijn er alvast wel. Ik ben blij dat er een band als deze meegaat op deze tour, net omdat het anders misschien wat te veel van hetzelfde zou zijn. Wij kijken alvast erg uit naar de show van Hellions en hopen uit de grond van ons hart dat deze band ons niet teleurstelt.



Pas gisteren kwam de nieuwe plaat ‘Rules’ van **First Blood** uit. Deze heren komen deze dan ook graag voorstellen in Hasselt. First Blood klinkt als een mengeling van Sick Of It All en Hatebreed met de nodige breakdowns. De band ligt dan ook niet ver af van beatdown en is misschien wel de gevaarlijkste act op de affiche. Bij deze, wees gewaarschuwd!



**Comeback Kid** kwam zeven jaar geleden aanzetten met hun succesplaat ‘Symptoms + Cures’. Dit succes is absoluut nog niet vergeten, en ook hun laatste wapenfeit ‘Die Knowing’ uit 2014 wordt bij RockXXL nog geregeld afgespeeld. Het is al weer even geleden dat deze Canadezen in België speelden, en we hebben ze gemist ook! Stagediven, meebrullen,… wat moeten we nog meer zeggen? Breek dat kot af!



‘Binge and Purgatory’ is de naam van de nieuwe **Deez Nuts** plaat die uitkomt op 7 april. Met de videoclip van het titelnummer kunnen we al oefenen om dit nummer uit volle borst mee te brullen. De sound klinkt als de gewoonlijke catchy Deez Nuts zoals we ze al enkele jaren gewoon zijn. Of de band nog nieuwe nummers zal brengen is enkel af te wachten, maar klassiekers als Band of Brothers zullen zeker aanwezig zijn. Deez Nuts heeft ons nog nooit, maar dan ook echt nog nooit, teleurgesteld. Laten we hopen dat het deze keer van hetzelfde is.



&nbsp;