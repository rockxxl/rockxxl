---
id: 2466
title: State of Awakening - We Survive
category: Album reviews
groups: State of Awakening
album: We Survive
date: 2017-05-22T15:33:50+00:00
author: Seppe Van Ael
layout: post
permalink: /album-review/review-state-of-awakening-we-survive/
image: Naamloos-1-e1495357961322.jpg
---
Twee jaar na het geweldige ‘Ruin to Rebuild’ laat State Of Awakening opnieuw van zich horen met een nieuwe EP die dit keer de titel ‘We Survive’ meekreeg. Met de meesterlijke songs 'Kings' en 'Drowning The Brave' in het achterhoofd zijn de verwachtingen in elk geval hooggespannen.

'We Survive' opent met een intro die meteen een bepaalde sfeer creëert. Geen elektronische geluiden of herkenbare quotes, maar  een simpele melodie die gaandeweg uitgroeit tot een bijna volwaardig nummer. De intro gaat naadloos over in de titeltrack van deze EP en al snel wordt duidelijk waar State Of Awakening voor staat: krachtige metalcore, goed doorspekt met sterke vocals. Mede door het catchy refrein vraagt dit nummer om live gespeeld te worden. Met ‘Carcosa’ en ‘Strike, Scream, Run’ gaat de band verder op hetzelfde elan: stevige nummers die door de variatie geen seconde gaan vervelen. Na enkele luisterbeurten zal je jezelf erop betrappen dat het heel moeilijk wordt om niet mee zingen/roepen en stil blijven staan is al helemaal uit den boze.

De hoge verwachtingen die we vooraf hadden werden ruimschoots ingelost. Jammer dat deze EP maar vier nummers (incl. intro) bevat. 'We Survive' is een must have voor iedere zichzelf respecterende liefhebber van het hardere genre.

score: 8,5/10
