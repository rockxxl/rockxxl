---
id: 2185
title: Selfmachine - Societal Arcade
category: Album reviews
groups: Selfmachine
album: Societal Arcade
date: 2017-04-15T14:04:19+00:00
author: Seppe Van Ael
layout: post
permalink: /album-review/review-selfmachine-societal-arcade/
image: pimp-selfmachine-verena-e1491848678637.jpg
---
Onze Noorderburen van Selfmachine kwamen nog geen maand geleden uit met hun nieuw album genaamd ‘Societal Arcade.’ Deze titel werd ook gebruikt in het maken van hun album cover. Je ziet de mannen van Selfmachine in een arcade staan spelen. Deze modern metalband beschrijft hun sound als Michael Jackson met een baard die met een monstertruck door Teletubbieland rijdt. Dit klinkt veelbelovend en ik ben alvast benieuwd naar ‘Societal Arcade’!

Op het album toont Selfmachine dat ze hun eigen, ietwat aparte stijl hebben gevonden en daar consequent in blijven. Het album start met ‘Against The Flow.’ Het begint met een deuntje dat perfect uit een arcademachine zou kunnen komen. Niet veel later beginnen we met het eigenlijke lied. Unclean vocals blazen je omver tot de cleans je terug op je beide voeten zetten. Cleans en uncleans worden afgewisseld om een mooie balans te creëren in alle nummers van Selfmachine. Enkele van hun lyrics zijn heel emotioneel en aangrijpend op een positieve manier, maar het grootste deel is kritiek op onze huidige maatschappij. ‘Join The Hatetrain’ is over het algemeen een lied met voornamelijk clean vocals. Tot aan de bridge is alles rustig tot je opeens uit het niets wordt weggeblazen door gutterals die je tot moes slaan. Dit toont aan hoe breed Selfmachine gaan in hun album. Om wakker te worden is ‘Giddy-Up!’ het perfecte nummer om als wekker te zetten. Het begint met het geluid van een klassieke wekker en dan vliegen ze er meteen in met snelle drums en riffs om je dan doorheen het lied te brengen in de typische Selfmachine-stijl. Een knaller van een gitaarsolo maakt het lied af. Een ander nummer met een geweldige gitaarsolo is ‘’Normal’ People.’ Dit lijkt Selfmachine’s trademark te zijn: gitaarsolo’s. Een nummer dat er uit springt is ‘No Cliché.’ Het is een trager nummer met enorm veel power en alweer een mega coole gitaarsolo. Zeker een aanrader! Voor fans van iets brutalere genres is ‘The Great Deception’ zeker een goed nummer om eens te beluisteren. Zelfs voor de hardcore-liefhebbers hebben ze een nummer: ‘The Valeyard.’

‘Societal Arcade’ van Selfmachine is een heel divers, maar toch consequent album. Het toont ons dat Selfmachine erg veel potentieel in zich heeft zitten. Zowel instrumentaal als vocaal is Selfmachine heel sterk. Met zowel clean vocals als uncleans hebben ze de tools om een breed doelpubliek aan te trekken. Voor zowel fans van metal als core genres is Selfmachine erg toegankelijk.

score: 8/10


