---
id: 5057
title: The Sad Flowers - The Sad Flowers
category: Album reviews
groups: The Sad Flowers
album: The Sad Flowers
date: 2018-05-29T15:23:26+00:00
author: Seppe Van Ael
layout: post
permalink: /album-review/review-the-sad-flowers-the-sad-flowers/
image: 4da503537424541952bd3f1a3edb3fa4_500x500-e1527607083894.jpg
---
De studioband The Sad Flowers is een project opgericht in 2013 door de Antwerpenaren Jan Ooms en Jany Claeskens. Beide staan ze in voor het componeren, musiceren, maar ook het producen van hun muziek. Ze brachten als reeds enkele singles uit: Schmetterling (2014), Never Mind (2015) en The Legend (2016) en nu ook hun selftitled debuutplaat ‘The Sad Flowers’.

Het eerste wat je opvalt tijdens het beluisteren van het album is dat je niet meteen het genre kan benoemen waarvoor Jan en Jany streven. Het is een mengeling van hard rock, doom metal maar ook goth rock. Om een idee te geven over de sound: het is lichter dan doom metal zoals My Dying Bride en Novembers Doom maar zwaarder dan de goth rockbands Sisters of Mercy en Bauhaus. Het album wordt donker maar atmosferisch ingeleid door het instrumentale nummer ‘The Cry’. Deze duister atmosferische klank wordt doorgetrokken doorheen het hele album met donkere onderwerpen zoals: kritiek op de hedendaagse samenleving in het nummer ‘Hate’ en spijt van bepaalde keuzes in het leven in het nummer ‘The Autumn of Life’. De tekst die het meest blijft ronddwalen in je hoofd is ‘_Population growing day by day bringing mother nature to decay’_ uit het nummer ‘Hate’.

Doordat het hele album zo’n duistere, sobere klank heeft, is het soms moeilijk om nog nummers uit elkaar te houden. Ze lijken allemaal een beetje op elkaar. Ook duren sommige nummers gewoon te lang waardoor je je concentratie op de muziek verliest. Dit is natuurlijk allemaal persoonlijke mening en ik weet zeker dat er een publiek is voor dit soort muziek. Voor een album dat volledig door twee mensen geschreven, gespeeld en geproduced is, kan dit echter wel tellen!

score: 7/10
