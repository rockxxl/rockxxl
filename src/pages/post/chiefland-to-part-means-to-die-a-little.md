---
id: 296
title: "Chiefland - To Part Means To Die A Little"
category: Album reviews
band: Chiefland
album: "To Part Means To Die A Little"
date: 2016-06-02T12:05:53+00:00
author: Seppe Van Ael
permalink: /album-review/review-chiefland-to-part-means-to-die-a-little/
thumbnail: >-
  https://res.cloudinary.com/rockxxl/image/upload/a0617102521_10.jpg
---
In de zomer van vorig jaar werd het Duitse Chiefland opgericht. Meteen in september, zonder enige aankondiging of optreden brachten ze hun eerste EP ‘To Part Means To Die A Little’ uit. ‘To Part Means To Die A Little’ telt vier nummers geïnspireerd door bands als La Dispute en Touché Amore.

Beginnen doen we met het nummer ‘Canoe’. ‘Canoe’ heeft welgeteld één seconde nodig om op gang te komen. De eerste gitaren en drums worden meteen uit de speakers geknald terwijl de melodische ondertoon die dit soort muziek zo specifiek maakt ook mooi aanwezig is. Vocaal klinkt het soms wat schreeuwerig maar dat is nu net het gene dat je zo erg meetrekt in de muziek. Eindigen doet ‘Canoe’ storytelling gewijs. Single ‘Seasons’ is als tweede aan de beurt. Waar ‘Canoe’ geëindigd is gaat ‘Seasons’ gewoon verder. Het verhaaltje ontmant in een uitbarsting die muzikaal al even hard mee escaleert. De muziek van Chiefland heeft een bepaalde stijl die met ‘Waterfront’ en ‘Wolfmouth’ gewoon lekker doorgaat.

Een plaat als deze uitbrengen zonder dat je band eigenlijk officieel bestaat doen ze je niet vlug na. Het nadeel aan dit genre is natuurlijk wel dat je nummers vlug op elkaar gaan lijken. Dat is spijtig genoeg hier ook het geval. Al bij al is ‘To Part Means To Die A Little’ een prachtige EP geworden die in de toekomst ongetwijfeld een nog prachtigere opvolger zal krijgen.

Score: 7,5/10
