---
id: 2102
title: Walls - Cult of The Weary
category: Album reviews
groups: Walls
album: Cult of The Weary
date: 2017-04-06T21:05:34+00:00
author: Seppe Van Ael
layout: post
permalink: /album-review/review-walls-cult-of-the-weary/
image: 17553879_776403229176013_3022306120509251093_n.jpg
---
Walls is een nieuwe hardcore/metalband die in februari 2016 voor het eerst van zich liet horen. Nu, een dik jaar later, komen ze aandraven met hun eerste EP 'Cult Of The Weary'.  Met dit schijfje (met sober, maar zeer fraai artwork) zet dit Antwerpse vijftal zicht meteen netjes tussen gevestigde waarden in de scene.

Met titeltrack 'Cult of The Weary' opent deze EP nog vrij rustig. Enkel een gitaar die stelselmatig wordt aangevuld tot het nummer na één minuut helemaal losbarst. Ik ben er in elk geval weg van. De harde toon wordt met 'Ephesians 6:16' aangehouden. Dit nummer werd in maart van 2016 al op de wereld losgelaten als voorsmaakje van deze EP. Na een passage uit de bijbel als intro (Ephesians 6:16) start het nummer als een moker. Hard is het sleutelwoord dat bij deze EP past. Er wordt je geen minuut rust gegund. Een favoriet nummer kiezen is dan ook echt geen eenvoudige opgave. De kwalitatief sterke nummers blijven elkaar in sneltempo opvolgen en de 22 minuten durende EP is aan de laatste tonen aangekomen voor je het weet.

Als je houdt van stevige, straight in your face muziek die ergens tussen hardcore en metal zweeft zit je met Walls zeker goed. Kwatongen zullen misschien beweren dat deze EP wat variatie mist. Misschien kan je het niet helemaal ongelijk geven, maar met 'Cult of The Weary' levert Walls in elk geval een meer dan degelijke EP af die voor hen nog veel deuren zal openen, en terecht!

score: 7,5/10
