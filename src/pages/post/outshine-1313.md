---
id: 5362
title: Outshine - 1313
category: Album reviews
groups: Outshine
album: "1313"
date: 2018-07-28T14:06:05+00:00
author: Seppe Van Ael
layout: post
permalink: /album-review/review-outshine-1313/
image: 30739522_1215549765248652_3151441099194373628_n-e1532786415373.jpg
---
Het Zweedse Outshine kwam zopas aanzetten met hun alweer vierde langspeler ‘1313’. Hun eerste plaat in vijf jaar, want dat is de tijd die Outshine gemiddeld gebruikt voor het uitbrengen van een album. Ja hoor, deze band bestaat alweer 22 jaar!

Met een piano-intro wordt het eerste nummer ‘Liar’ ingezet. Gevolgd door enkele zware gitaren, bouwt de band af in hun strofes. De zang is clean en ook de gitaren laten hun distortion even voor wat het is. Niet getreurd, want alles klinkt nog steeds heel erg donker. Ook het nummer ‘She Will Love Me When I Am Dead’ wordt overgoten met een gezonde portie goth. Dit is dan ook de rode draad doorheen ‘1313’. ‘We Are Broken’ stapt dan weer wel af van de gewone Outshine formule. Alles wordt net iets steviger gebracht en ook hanteert de band hier en daar enkele grunts. Afsluiter ‘My Suicide’ is dan weer het rustigste nummer van ‘1313’. Deze zet een stukje rustige rock neer dat tevens dromerig klinkt. Het klinkt bijna als de aftiteling van een horrorfilm.

De fans van donkerdere rock mogen op hun twee oren slapen. Deze '1313' klinkt gewoonweg als een goed album. Hier en daar zijn we wat meer opzoek naar variatie, maar over het algemeen valt er weinig op te merken aan Outshine. De band doet hun ding en trekt dit ook verder in bijvoorbeeld hun artwork. Conceptbands, dat zien we graag!

score: 8/10

&nbsp;
