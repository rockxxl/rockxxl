---
id: 3509
title: Daydream XI - The Circus Of The Tattered And Torn
category: Album reviews
groups: Daydream XI
album: The Circus Of The Tattered And Torn
date: 2017-12-06T12:43:02+00:00
author: Seppe Van Ael
layout: post
permalink: /album-review/review-daydream-xi-the-circus-of-the-tattered-and-torn/
thumbnail: >-
  http://res.cloudinary.com/rockxxl/image/upload/Daydream-XI-TCOTTAT-cover-web-1024x1024.jpg
---
Het Braziliaanse Daydream XI bewees met hun eerste album ‘The Grand Disguise’ hun mannetje te staan in de wereld van de progressieve metal. Ook met hun nieuwe album ‘The Circus Of The Tattered And Torn’ weet de band wel raad. Zet je maar schrap want dit plaatje heeft maar liefst 11 nummers en klokt een uur en tien minuten.

Intro ‘Ticket 000011’ zet in met een stukje dialoog dat meteen het circus thema naar boven haalt. Uiteraard met een donker tintje, net zoals op de cover, die er trouwens prachtig uitziet. Daarna is het de beurt aan het bijna volledig instrumentale ‘Open The Curtains’. Pas na een kleine drie minuten krijgen we een stem te horen. Deze doet ons wat denken aan power metal. Ook de muziek van Daydream XI heeft hier wat van weg met het opmerkelijke verschil dat dit viertal alles verlengt en vermoeilijkt. Ook het symfonische gedeelde weet Daydream XI uitgebreid in hun muziek te verwerken. Het tien minuut durende ‘Overhauling Wounds’ is hier een goed voorbeeld van. ‘Collector Of Souls’ heeft dan weer een bijna gospel intro en ‘The Love That Never Was’ doet ons denken aan een ballade uit de jaren 80. Zoals bij prog metal geen uitzondering is heeft Daydream XI ook een 15 minuten lang nummer gemaakt van titeltrack en tevens afsluiter ‘The Circus Of The Tattered And Torn’. Alles wat we voordien al te horen kregen krijgen we nog één maal “compact” voorgeschoteld. Van solo’s tot een aanstekelijk refrein en van een uitgebreid stukje piano tot een dialoog.

‘The Circus Of The Tattered And Torn’ is een ware rollercoaster tussen stijlen en invloeden die houvast nemen aan progressieve metal en een donker maar fantasierijk thema. De artwork ziet er goed uit, de productie is meer dan oke, de nummers hangen mooi aan elkaar,… Er is geen vuiltje aan de lucht al luistert ‘The Circus Of The Tattered And Torn’ gewoon zo verdomd moeilijk. Er gebeurt zoveel dat een uur aandachtig luisteren niet gaat, laat staan dat je de nummers vanbuiten leert om mee te zingen. Daydream XI levert met ‘The Circus Of The Tattered And Torn’ zeker een goede plaat af al zien we dit meer als een experiment of kunstwerkje. Ook niet slecht denk ik.

score: 8,5/10
