---
id: 3411
title: Dead Letter Box - Dead Letter Box #3
category: Album reviews
groups: Dead Letter Box
album: Dead Letter Box #3
date: 2017-11-27T13:34:42+00:00
author: Seppe Van Ael
layout: post
permalink: /album-review/review-dead-letter-box-dead-letter-box-3/
thumbnail: >-
  https://res.cloudinary.com/rockxxl/image/upload/verena.jpg
---
Een mix van punk, rock en hardcore in een post-jasje. Inderdaad, dat kan niet anders dan Dead Letter Box zijn. Deze Mechelse band bracht na twee EP’s hun nummer drie uit: Dead Letter Box #3. Dit viertal speelt geen alledaags genre, zoveel is zeker, maar speelt dit in hun nadeel of juist niet?

Openen doet deze EP met ‘The Hunter And His Pray’. Meteen worden de post-invloeden duidelijk, van andere genres is er in de intro niet veel te bespeuren tot het moment de volledige band invalt. Distortion alom en ook de vocals weten alles wat kracht bij te zetten. Er wordt geëxperimenteerd met de gitaren. Dit maakt het allemaal wat dromeriger en dat is ook net wat Dead Letter Box zo uniek maakt. Dit is ook het geval bij ‘Switch Off’. ‘What Are You Waiting For’ en ‘Carte Blache’ zijn dan weer meer rechtdoor: korte nummers die meer focussen op het krachtige. Al even krachtig zijn ‘Delayed’ en ‘A Million Times’. Deze halen dan de rock invloeden naar boven. ‘A Million Times’ is zelfs een metal nummer te noemen. Donker, aanslepend maar net interessant genoeg om te blijven luisteren.

Dead Letter Box #3 is een beetje een moeilijk geval. Hoewel deze band een doorlopende stijl heeft zit er gewoonweg zoveel in hun muziek dat elk nummer anders maakt: shoegaze, metal, punk, rock.,.. noem maar op, Dead Letter Box heeft het wel ergens in kunnen verwerken. Deze zes nummers zijn zeker geslaagd, al was het voor ons persoonlijk vaak net wat teveel van het goede. Hoewel dit het opzet is van Dead Letter Box is less vaak more. We kunnen dit plaatje zeker smaken, maar voor ons geen dagelijkse kost.

score: 7/10
