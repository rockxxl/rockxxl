---
id: 5381
title: Crossfaith - Ex_Machina
category: Album reviews
groups: Crossfaith
album: Ex_Machina
date: 2018-08-04T08:29:05+00:00
author: Seppe Van Ael
layout: post
permalink: /album-review/review-crossfaith-ex_machina/
thumbnail: >-
  https://res.cloudinary.com/rockxxl/image/upload/vd5fnM0k7sE.jpg
---
Geef ons een collectieve schreeuw, want Crossfaith is terug! Luid, chaotisch, energetisch en elektronisch als nooit tevoren. Het nieuwe album heet ‘Ex_Machina’ en is een metafoor voor de toekomst. De Japanners zien onze toekomst niet rooskleurig. Om een lang verhaal kort te maken, technologie neemt over.

Intro ‘Deus Ex Machina’ start met een portie hardcore, de andere soort weliswaar. Ook ‘Catastrophe’ zet dit verder tussen de harde gitaren door. Nummer drie, ‘Perfect Nightmare’ neigt al meer naar de donkere kant van de band. Een goede mix van alles waarvoor deze groep hun faam verdient. ‘Destroy’ heeft een intro die doet denken aan een 90’s rave party. De samenwerking met Ho99o9 was hier een schot in de roos. Een breakdown met rap erover, jaja! Nog zo’n briljante samenwerking die de band aanging was die met Rou Reynolds voor ‘Freedom’. Het nummer op zich is al een knaller, maar opnieuw: de rap (en deze keer met een beat eronder) maken het af. ‘Make a Move’ balanceert zich opnieuw juist in evenwicht op de schaal feestje-donkere muziek. Het refrein heeft evenzeer een hoog meezinggehalte. ‘Lost In You’ is een ander verhaal. We hebben het obligate melige liedje gevonden. Ook Crossfaith kan emotioneren, dat is nu bewezen. Over ‘Wipeout’ verscheen al eerder een review van RockXXL, dus indien je daar commentaar op wil, moet je even verder grasduinen op onze website. ‘Milestone’ heeft ook wat van de emotionele vibe die ‘Lost In You’ heeft. Naast dit lijkt ‘Mileston’ het meest (melodische) hardcore nummer dat de groep tot nu toe gemaakt heeft. ‘Eden In The Rain’ heeft heel wat clean vocals. Iets wat de zanger best flatteert. ‘Twin Shadows’ is effectief een throwback naar de 90’s, zonder twijfel. Met ‘Daybreak’ worden we terug de toekomst in gekatapulteerd. Hard en apocalyptisch bijna. In de outro ‘Faint’, doet Masato van Coldrain mee. Opnieuw het bewijs van goede beslissingen nemen. Met sterke lyrics en screams + rap, een ideale afsluiter.

Het verdict: dit is het ideale album om je elektronische (muziek-)vrienden te overtuigen van de donkere kant.

score: 8/10
