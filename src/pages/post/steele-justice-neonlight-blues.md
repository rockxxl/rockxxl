---
id: 3414
title: Steele Justice - Neonlight Blues
category: Album reviews
groups: Steele Justice
album: Neonlight Blues
date: 2017-11-27T14:19:02+00:00
author: Seppe Van Ael
layout: post
permalink: /album-review/review-steele-justice-neonlight-blues/
thumbnail: >-
  https://res.cloudinary.com/rockxxl/image/upload/a4187820607_10.jpg
---
Na gespeeld te hebben in hardcore bands als Violent City, Rabid Wolves en Get Out besloot dit Genkse vijftal het over een andere boeg te gooien. Zo werd Steele Justice geboren en met een eerste EP ‘… That Sure Escalated Quickly’ wees de band al meteen naar hun snelle start. Een dik jaar en een hele hoop optredens later is Steele Justice terug met hun nieuwste wapenfeit ‘Neonlight Blues’. Fasten your seatbelts and get ready for a trip back to the 90’s.

‘Neonlight Blues’ raast als een sneltrein voorbij. Dit plaatje is 14 nummers lang en klokt net geen half uur. Een andere lijn doorheen de plaat is de energie die de band aflevert. Elk nummer is een definitie van pure 90’s skatepunk. Ook de volledige artwork en zelfs de lyrics liggen mee in de lijn van films en games uit de jaren 90. Enkele uitzonderingen zijn nummers als ‘Crucified For A Slide’ die de hardcore achtergrond van de band weer naar voor haalt en ‘ Gold’ begint dan weer akoestisch. ‘Gold’ is een cover van Spandau Ballet uit de jaren 70 en eerlijk is eerlijk, Steele Justice heeft er al een even grote schijf van gemaakt.

‘Neonlight Blues’ is gewoonweg een pure brok energie. Old school punkrock, niets nieuws maar nostalgie alom en vooral ook lekker aanstekelijk. Naar onze mening misschien net wat teveel van hetzelfde, maar moest je net zoals de band heimwee hebben naar de jaren 90 is deze een meer dan geschikte oplossing.

score: 7,5/10
