---
id: 4052
title: Wild Mighty Freaks - Guns N' Cookies
category: Album reviews
groups: Wild Mighty Freaks
album: Guns N' Cookies
date: 2018-01-27T18:43:25+00:00
author: Seppe Van Ael
layout: post
permalink: /album-review/review-wild-mighty-freaks-guns-n-cookies/
thumbnail: >-
  http://res.cloudinary.com/rockxxl/image/upload/wild-mighty-freaks.jpg
---
Prophets of Rage, Body Count, Hacktivist,… Allemaal bands die de crossover maken tussen metal en hiphop. Of we nu van een revival of hype moeten spreken weten we niet, maar we zien meer en meer bands verschijnen die dit soort muziek spelen. Niet anders is ook de Franse band Wild Mighty Freaks. Hun EP ‘Guns ‘N Cookies’ is ondertussen al een klein jaar uit, maar bleef nog onder de radar.

Opener ‘The Last Time’ start meteen stevig. Deze doet ons meteen denken aan Body Count. Hoewel de clean gezongen, niet gerapte, stukken ons minder kunnen bekoren weet de tweede stem die wat schreeuwerig is de muziek toch interessant te houden. Na een toch wel mooie start slaat de sfeer om met het nummer ‘Freaks’. Deze is gewoonweg een popnummer dat de stevige gitaren volledig achterwege laat. Ook ‘Empty Skies’ neemt wat gas terug. Deze bouwt dan weer wel voort op rock en doet ons denken aan een moderne versie van P.O.D.. Het nummer ‘High’ is volledig opgebouwd uit piano en stem. Een leuk idee, maar de band heeft zich hier er misschien iets te vlug vanaf willen maken. Vier en halve minuut niets anders dan dezelfde pianolijn is net wat teveel van het goede. Gelukkig is er ‘Jungle’ nog. Deze begon wat trager, maar het refrein is een geheim wapen dat een aanstekelijk stukje muziek naar voor schiet. Afsluiter ‘Get Out My Way’ ligt in de lijn van opener ‘The Last Time’. Het refrein van deze is voor ons dan weer net iets te cheesy. We vragen ons wel af waarom ze niet meer screams hebben gebruikt doorheen het album. Deze zijn op ‘Get Out My Way’ anders best wel oke.

We hebben bij deze ‘Guns ’N Cookies’ een dubbel gevoel. Er zijn een aantal zeer geslaagde stukken die dan weer in contrast staan met andere. Wild Mighty Freaks heeft veel geëxperimenteerd door een oude stijl in een nieuw jasje te steken. Dit kan zeker een goed resultaat afleveren, maar om dit te doen op een EP met zes nummers wijkt toch wel teveel af van het pad. We geven Wild Mighty Freaks alvast het voordeel van de twijfel. Tijd heelt vele wonden en we hopen oprecht op een opvolger die voortbouwt op goede stukken van deze ‘Guns ’N Cookies’.

score: 6/10
