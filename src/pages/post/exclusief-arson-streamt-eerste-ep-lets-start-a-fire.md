---
id: 4655
category: Nieuws
title: "EXCLUSIEF: Arson streamt eerste EP: Let's Start a Fire"
date: 2018-04-09T09:57:43+00:00
author: Seppe Van Ael
layout: post
permalink: /news/exclusief-arson-streamt-eerste-ep-lets-start-a-fire/
thumbnail: >-
  http://res.cloudinary.com/rockxxl/image/upload/201711-bandpicture.png
---
&#8220;I'm on fire. First day of the new empire.&#8221; waren de eerste woorden van de Gentse band Arson toen ze zich in november vorig jaar voorstelden aan het grote publiek. We zijn vijf maanden verder en schuiven bij aan tafel terwijl ze ons hun eerste wapenfeit voorschotelen. De combinatie van leden uit verschillende Gentse bands (Soul Grip, Atlas en Anti Icon) smijt het over een andere boeg en brengt met hun EP 'Let's Start a Fire' een harde mix van rock 'n roll, punk, hardcore en southern rock&#8230; in maatpak.

Eind maart konden we kennis maken met hun eerste single 'Empire' waarmee ze meteen de fundamenten van hun sound definiëren. 'Let's Start a Fire' geeft ons vijf tracks om mee te werken laat het volledige spectrum zien van wat we kunnen verwachten van deze interbellum-geïnspireerde vijfkoppige bende. Drums werden opgenomen in Much Luv Studio. De opnames voor gitaar, bas en zang namen ze zelf voor hun rekening. Mixing werd onderhanden genomen door Jag Jago (Ghost of a Thousand) en David Achter de Molen (John Coffey) nam de micro op voor een guestvocal op één van de tracks. De EP wordt uitgegeven door Smithsfoodgroup DIY (cd) en Nosebleed Records (cassette).

'Let's Start a Fire' is in zijn geheel te beluisteren onderaan deze post.
