---
id: 4909
title: Big Fat Toddlers - Space Toddlers
category: Album reviews
groups: Big Fat Toddlers
album: Space Toddlers
date: 2018-05-23T17:28:57+00:00
author: Seppe Van Ael
layout: post
permalink: /album-review/review-big-fat-toddlers-space-toddlers/
thumbnail: >-
  http://res.cloudinary.com/rockxxl/image/upload/a3533234055_10.jpg
---
Het Limburgse Big Fat Toddlers bracht zopas hun eerste EP ‘Space Toddlers’ uit. Zeven nummers lang sta je garant voor punkrock en pop punk in z’n puurste vorm: snel, niet al te technisch, maar vooral ook zeer aanstekelijk.

Starten doet Big Fat Toddlers met ‘BFT’, dat uiteraard een afkorting is van hun bandnaam. Zoals het ons al deed vermoeden, stelt dit nummer tekstueel de leden van de band voor. Hoewel het in de lyrics gaat over de heren persoonlijk, geeft ‘BFT’ ook muzikaal mooi weer waarvoor Big Fat Toddlers staat: een mengeling van punkrock en pop punk op een simpele maar aanstekelijke manier. Dit is dan ook de rode draad van de EP, hoewel er enkele uitzonderingen zijn. ‘Planet Penis’ bijvoorbeeld gaat de kant op van ska punk. Dit nummer blijft over het algemeen redelijk rustig tot er op het einde wat extra kracht wordt bijgezet. Ook de melodische kant van ‘Planet Penis’ kan ons wel smaken. Het nummer kan dan wel om te lachen zijn, het is misschien wel onze persoonlijke favoriet. Ook single en afsluiter ‘Riot’ kan ons wel bekoren. Het hoge meezingbare gehalte door een gewoonlijke ‘oh oh’ zorgt voor een geslaagde afsluiter van ‘Space Toddlers’.

Wij zijn altijd blij met plaatjes zoals deze ‘Space Toddlers’. Niet omdat de muziek zo technisch of speciaal is, maar gewoon omdat toffe pop punk ons gelukkig maakt. De nummers klinken leuk en luisteren gemakkelijk. We betwijfelen of de band ooit de top van de Belgische punkrock zal bereiken, maar voor een punkrock feestje is er maar één adres: Big Fat Toddlers.

score: 6,5/10
