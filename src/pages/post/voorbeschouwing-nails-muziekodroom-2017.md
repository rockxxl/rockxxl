---
id: 3273
category: Nieuws
title: "voorbeschouwing: Nails (Muziekodroom, 2017)"
date: 2017-11-05T19:17:16+00:00
author: Seppe Van Ael
permalink: /news/voorbeschouwing-nails-muziekodroom-2017/
thumbnail: >-
  https://res.cloudinary.com/rockxxl/image/upload/22688018_1457058627708627_2778917726773393615_n.jpg
---
Morgen vindt er in Hasselt één van de ruigste, snelste en hardste shows van het jaar plaats. Powerhouse Nails komt, nadat ze vorig jaar hun tour met Full Of Hell plots cancelden met weinig redenen, werd het even stil rond Nails. Ze bleken echter nooit een pauze te hebben genomen. Daarna brachten ze een split uit met Full Of Hell, met wie ze normaal door Europa gingen touren en leken ze weer helemaal terug te zijn. De support wordt voorzien door het beste wat België te bieden heeft op dit vlak.

HeartBreakTunes:

http://www.heartbreaktunes.com/

Beginnen doen we met **Force**, een hardcoreband die hun inspiratie haalt uit de jaren ’80 bij bands als Agnostic Front en Youth Of Today. Snelle en trage stukken wisselen elkaar af, de muziek is straight to the point en heeft een goeie vibe. Nummers klokken meestal onder de twee minuten. Rauw, snel en hard is de leuze. Voor de rest weten we weinig over de band, behalve dat ze met (ex-)leden van onder andere Rise And Fall en Animal Club muzikanten in huis hebben die zich de laatste jaren al serieus bewezen hebben.

**Seventh Circle** speelt gitzwarte hardcore en komt uit de H8000-regio. Meer zou ik eigenlijk al niet moeten zeggen om te weten dat deze band de moeite waard is. Nihilistisch, zonder hoop en koudbloedig; zo voelt hun nieuwste plaat aan. Sommige van hun nummers voelen aan als een drilboor, sommige nummers als een sloophamer. Ze doen beiden enorm pijn, maar op een andere manier. Hopelijk voelt hun set ook zo aan.



**VVOVNDS** vervolgens, voelt als een getunede bulldozer die makkelijk de 200km/u haalt. Hun snelle riffs en pijnigende gekrijs walsen over alles en iedereen, en net wanneer je denkt dat je even kan kalmeren, is het volgende nummer er weer om exact hetzelfde te doen. Hun album ‘Descending Flesh’ was een schot in de roos dat alle elementen van hardcore, punk, powerviolence en zelfs een vleugje sludge tot een deftige cocktail kan mixen. Geen evidentie, maar deze jongens doen het toch maar.



De reden dat iedereen naar de Muziekodroom zal afzakken is echter niemand minder dan het Amerikaanse **Nails**. Sinds ze door ex-Terror gitarist Todd Jones werden opgericht, is het voor Nails enkel maar bergop gegaan. Nadat ze tekenden bij Nuclear Blast in 2014 en er ook hun album ‘You Will Never Be One Of Us’ uitbrachten, wordt Nails aanschouwd als een van de meest heavy hitting bands van het moment. Ze zijn zo snel en ruw dat een schuurmachine er niks tegen kan beginnen. Eén ding is zeker, we zullen morgen heel veel korte, stevige songs horen die nog lang zullen nazinderen. Protect your ears, Nails are coming.