---
id: 1069
title: Beuk - Strak Plan
category: Album reviews
groups: Beuk
album: Strak Plan
date: 2017-01-15T15:32:55+00:00
author: Seppe Van Ael
layout: post
permalink: /album-review/review-beuk-strak-plan/
image: 15824083_1213616382058839_1219567730_o-e1484433502677.jpg
---
België is niet meer vies van rockmuziek met Nederlandse teksten. Dit heeft de doorbraak van Bazart en Fleddy Melculy het afgelopen jaar wel bewezen. Verschillende andere bands zagen het levenslicht, en het West Vlaamse Beuk knalde maar liefst 50 shows. Dit trio eindigde het jaar met de release van hun eerste plaat ‘Strak Plan’. Benieuwd of ze het even goed doen als de bands hierboven.

Beginnen doen we met opener 'Killer Dan Kil'. Dit nummer is niets meer of minder dan een stevige rocker. De gitaren spelen een stevige riff, de drums weten te knallen en de stem doet het ook goed. Single 'Modder en Bier' is dan weer net dat tikkeltje meer rock n roll. De tekst van dit nummer gaat over een cyclocross en is een heel stuk minder serieus dan zijn opvolger 'Station Dementia'. 'Gevaarlijke Hond' begint lekker traag en loom maar neemt een stevige versnelling en weet de finish te halen als stevigste nummer van Strak Plan. 'De Kapitein' sluit aan bij 'Modder en Bier' en 'De Appel En De Boom' is ons favoriet nummer door zijn geweldige tekst en super aanstekelijk refrein. 'Strak Plan Jacky' is een nummer dat in de lijn ligt met 'Killer Dan Kil',  'Delfine Klopt Erop' is dan weer gewoon een stevige rocker en eindigen doen we met 'Zo Mooi' die eindigt zoals de plaat begon.

Beuk heeft met 'Strak Plan' een plaatje afgeleverd dat zeker de moeite waard is om eens te beluisteren. De nummers steken goed in elkaar al lopen wij er niet heel erg warm van. Het is naar onze mening allemaal nog wat te braaf. De muziek weet geen constant hoogtepunt te behouden en ook op vocaal gebied misschien we nog een bepaalde knal. Dit heeft misschien ook te maken met dat we een te hoge verwachting hadden&#8230; Beuk heeft het al bij al zeker niet slecht gedaan! Al wie zin heeft om eens stevig te rocken en mee te zingen met een frisse pint in zijn hand is hier zeker aan het juiste adres.
  
score: 6,5/10
