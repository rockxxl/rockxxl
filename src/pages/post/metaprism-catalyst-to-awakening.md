---
id: 4489
title: Metaprism - Catalyst To Awakening
category: Album reviews
groups: Metaprism
album: Catalyst To Awakening
date: 2018-03-15T16:46:11+00:00
author: Seppe Van Ael
layout: post
permalink: /album-review/review-metaprism-catalyst-to-awakening/
image: 26001197_1184123678386003_354300161395131636_n-e1521131599576.jpg
---
In 2012 richte gitarist Ollie Roberts Metaprism op. Hij omschrijft de band als een melodic metal, dual vocaled, powerhouse. Ondanks de speciale omschrijving kunnen we hem hier toch gelijk in geven. In 2015 bracht de band hun debuut album 'The Human Encryption' uit die op veel lovende reacties kon rekenen en zelfs een optreden op Wacken wist te veroveren. Begin dit jaar bracht de band hun tweede album 'Catalyst To Awakening' uit en meteen erna gingen ze op tour met niemand minder dan Iced Earth en Freedom Call. Dat belooft!

We zagen Metaprism al een aantal keer live en ook 'The Human Encryption' blinkt in onze platenkast. Door dit toch wel uitstekende album lagen onze verwachtingen dan ook erg hoog voor een opvolger. Probleemloos wisten ze deze verwachtingen in te lossen. Na een stukje elektronica weten de stevige riffs en drumwerk los te barsten. De muziek klinkt bijna mechanisch met noten die kort gespeeld worden, dit zogt voor een stevige dosis gitaargeweld. Dit in combinatie met de melodie van de tweede gitaar zorgen voor een afwisseld doch samen passend geheel. Ook op vocaal gebied weet deze band te bekoren. Zo hoor je zanger Joey, die zowel de grunts als ook enkele cleans voor zijn rekening neemt, in combinatie met zangeres Theresa. Weer een combinatie die er zeker mag zijn. Dit komt misschien nog het beste tot zijn recht op single 'Unleash The Fire'.

Metaprism doet ook dit keer waar ze goed in zijn: een potje stevige metal maken en spelen met drie soorten vocals. Niet zo erg verschillend van hun vorige werk, maar alles klinkt weer dat tikkeltje professioneler en ook op gebied van songwriting is de band weer een stap vooruit. We hopen dat we deze band deze zomer op veel festivals mogen terugzien want met 'Catalyst To Awakening' onder de arm zijn ze dat meer dan waard.

score: 80/100
