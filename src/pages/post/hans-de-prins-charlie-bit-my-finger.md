---
id: 4628
title: Hans De Prins 
category: De Platenkast
groups: Charlie Bit My Finger
date: 2018-04-06T10:19:27+00:00
author: Seppe Van Ael
layout: post
permalink: /news/de-platenkast-hans-de-prins-charlie-bit-my-finger/
image: 20106331_10212290568651089_6063718527806703942_n.jpg
---
**Punkband Charlie Bit My Finger bracht vorig jaar hun tweede plaat ‘Third Time’s A Farm’ uit en met succes! Dit jaar trekt deze Vlaams Brabantse band naar Canada om te spelen op het Pouzza Festival met bands zoals Reel Big Fish, Face To Face en Anti-Flag. Wij geraakten aan de praat met Charlie Bit My Finger drummer Hans en vroegen hem uit over zijn platenkast.**

**Om te beginnen: cd of vinyl?**

Ik ben nog wat van de oude stempel en hou er wel van om de oude stereoketen op maximaal volume te zetten. Ook in de auto hou ik wel van een paar goede cd’s tijdens een lange rit. Vinyl in de wagen is niet mogelijk natuurlijk.

**Door welke plaat ben je in aanraking gekomen met de muziek die je nu luistert?**

_Pulley – Matters_

Een nummer als ‘Bad Reputation’ is gewoonweg geweldig! Pulley, Pennywise, Lagwagon en Bad Religion hebben mijn muzikale opvoeding doen slagen. Deze bands zijn al jaren actief in de punkrock wereld en ik geraak ze maar niet beu. Elke keer als ik ze hoor of zie, krijg ik kippenvel. En ook wel een klein beetje heimwee naar vroeger.

[<img class="alignnone size-thumbnail wp-image-4635" src="Pulley_matters.jpg)

**Wat is je favoriete Belgische plaat?**

_Young Hearts – In The Middle You”ll Find Balance_

‘In The Middle You”ll Find Balance’ is ruw, snel, technisch en gewoonweg ZOT!

[<img class="alignnone size-thumbnail wp-image-4632" src="a4219471918_10.jpg)

**Welke plaat is de ‘guilty pleasure’ uit je platenkast?**

_Cypress Hill – Stoned Raiders_

Luister maar eens naar het nummer ‘Trouble’. Hip Hop die gepaard gaat met stevige rock. I love it!

[<img class="alignnone size-thumbnail wp-image-4633" src="Cypress_Hill_-_Stoned_Raiders_cover_art.jpeg)

**Op welke plaat kan je je eens goed afreageren?**

_Ignite – Our Darkest Days_

Nummers als ‘Bleeding’ en ‘Poverty For All’ zijn lekker snel en nodigen echt uit om keihard mee te zingen, ook al kan ik die hoge noten niet halen.

[<img class="alignnone size-thumbnail wp-image-4634" src="ignite-our-darkest-days-lp-vinyl.jpg)

**Een vriend vraagt je advies over punk. Welke plaat raad je hem aan?**

_Pennywise – All For Nothing_

'All Or Nothing' is een super plaat vol meezingers en snelle punkrock. Bovendien is het de zanger van Ignite, Zoltán “Zoli” Téglás, die de hele plaat heeft ingezongen. Een combinatie van Pennywise en Ignite. Kan het nog beter?

<img class="alignnone size-thumbnail wp-image-4630" src=">

**Heb je een ****absolute top 3?**

_1. Pulley – Matters_

_2. Pennywise – All Or Nothing _

_3. Less Than Jake – See The Light_

[<img class="alignnone size-thumbnail wp-image-4635" src="220px-Seethelight_by_LTJ.jpg)