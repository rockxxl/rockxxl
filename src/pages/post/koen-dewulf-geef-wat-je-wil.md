---
id: 1680
title: Koen Dewulf - Geef Wat Je Wil
category: Album reviews
groups: Koen Dewulf
album: Geef Wat Je Wil
date: 2017-02-23T20:05:42+00:00
author: Seppe Van Ael
permalink: /news/review-koen-dewulf-geef-wat-je-wil/
thumbnail: >-
  https://res.cloudinary.com/rockxxl/image/upload/4437b933-59fb-459f-839f-cdd5cd8baca9.jpg
---
Aan de titel en artwork van deze plaat te zien treden we een keertje uit onze comfortzone, met plezier natuurlijk. Manusje van alles Koen Dewulf bracht zopas zijn tweede album 'Geef Wat Je Wil' uit. Geef Wat Je Wil is opgedeeld in twee delen: Kwijt en Gevonden. 'Kwijt' was voor het op plaat verscheen een theatervoorstelling over dementie. Het deel 'Gevonden' telt dan weer zes niet eerder verschenen nummers en is dan ook het luchtige deel van deze plaat.

Beginnen doen we met het nummer 'In Mijn Hoofd', en dat weet ons meteen te overtuigen door z'n aanstekelijk geluid, ook de tekst blijft vanaf het eerste moment erg hangen. Een toffe start maar het is toch even slikken wanneer 'Niet Eenzaam' inzet. Iedereen heeft op een bepaalde manier al wel eens te maken gehad met iemand met dementie. Hoewel Koen het allemaal luchtig verwoord valt het wel even zwaar op de maag. We krijgen ook voor het eerst backings te horen door Robbe Malschaert die tevens de tweede gitaar voor zijn rekening neemt. Het eerste deel 'Kwijt' telt acht nummers en gaat voorbij met een lach en een traan, maar duurt naar onze mening net dat beetje te lang. Het deel 'Gevonden' start met 'Meetjesman'. Meteen klaart de lucht op en komt de zon tevoorschijn. Ook met het super aanstekelijke 'Voor Later' krijgen we een toffe portie kleinkunst te horen die je de laatste zes nummers zingend en dansend door de kamer doet marcheren.

Koen Dewulf is al enkele jaren bezig en dat is te merken aan zijn ongelofelijke aanstekelijke teksten. Een minpuntje voor ons was het contrast tussen de twee delen. Daarom wordt het ook opgesplitst in delen natuurlijk, maar Kwijt is een soort van concept en Gevonden is dan weer helemaal random. Misschien was het beter geweest om deze apart uit te brengen als 2 EP's? Het is in ieder geval wel een feit dat Koen zijn stiel kent. Met Geef Wat Je Wil heeft hij een plaatje neer gezet dat zowel op donkere als zonnige dagen onze cd-speler nog zal zien.

score: 7/10
