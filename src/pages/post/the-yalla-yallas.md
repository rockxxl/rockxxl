---
id: 2416
title: The Yalla Yallas
category: Interviews
band: The Yalla Yallas
date: 2017-05-18T12:56:49+00:00
author: Seppe Van Ael
layout: post
permalink: /news/interview-the-yalla-yallas/
thumbnail: >-
  http://res.cloudinary.com/rockxxl/image/upload/18491424_1846964091984156_2060356962502361504_o.jpg
---
**De Engelse punkband The Yalla Yallas komt binnenkort aanzetten met hun nieuwe album 'Medusa'. Na een aantal jaar stilte en een aantal tours door de lage landen gingen wij praten met frontman Rob Galloway.**
**Het eerste The Yalla Yallas album kwam uit in 2009, het tweede in 2010. Hoe komt het dat er nu zeven jaar gewacht werd voor een nieuw album?**

De twee albums werden inderdaad heel dicht op elkaar uitgebracht. We namen de eerste op en als deze klaar was kregen we bijna meteen de kans om een tweede op te nemen. We wilden wat meer tijd maar dat voorstel konden we natuurlijk ook niet weigeren. Het derde album was al bijna helemaal geschreven toen de band werd gesplit in 2011. 'I Want To Be Loved' 'Co-Exist', en 'County Court' waren hier een aantal songs van. We kwamen terug bij elkaar in 2014 maar waren wel op zoek naar een nieuwe drummer. Twee jaar hebben we gespendeerd aan het live spelen van de nieuwe nummers. Op het einde van 2016 was de tijd daar om het album wel degelijk op te nemen.

**Het album kreeg de titel 'Medusa' maar het is ook een nummer op het album. Waarom hebben jullie dit nummer gebruikt als titel?**
'Medusa' staat ergens midden op het album. Ze is een sterke vrouw en ze wordt ook wel vermeld in andere nummers. Het lijkt wel of ik in haar ogen keek en daar de nummers heb gevonden. Ik hoop dat ik ze op een dag terug tegen kom.

**Het album start met ‘Mi Corazon part 1’ en eindigt met ‘Mi Corazon part 2’. Wat is hier het verhaal achter?**

Ik schreef vijf nummers in de ‘Mi Corazon' reeks, allemaal in één week. 'Mi Corazon' part 1 en 2, 'Mentira', 'Once Upon a Time in the North', en 'I Need You'. Deze laatste twee zijn nog niet uitgebracht. Het is nooit de bedoeling geweest om deze te gebruiken voor The Yalla Yallas. Misschien voor mijn volgende solo plaat. De band hoorde de nummers en ze besloten om deze te gebruiken voor het album. We wilde geen traditioneel punkalbum maken, muziek die anders is dan punk. Ik luister zelf veel naar Spaanse volksmuziek en Nick Cave. Dit wilde we dan ook in het album laten terugkomen. De nummers zelf gaan over één en dezelfde persoon. Part 1 is een cliché liefdesnummer en part 2 is best donker. Deze tweede is de man die om drie uur 's nachts alleen whiskey zit te drinken en de wereld ziet vergaan door zijn gebroken hart.

**‘Sound of the Kraken’ stond al op je solo album maar hij werd ook uitgebracht als een Yalla Yallas single.**
Ik heb dit nummer inderdaad akoestisch opgenomen voor mijn solo album. De Yallas namen daarna ook de single op met full band. In 2015 dachten we al aan een nieuw album en dit zou dan de eerste single geweest moeten zijn. Dit idee werd later geschrapt. We hebben het dan nog eens opgenomen voor op 'Medusa'. Ik schreef dit nummer in Nederland een aantal jaar geleden.

**Ook 'I Want To Be Loved' staat op je solo album. Waarom heb je deze terug opgenomen met full band en geen ander nummer van dat album?**

'I Want to be Loved' was eigenlijk eerst een nummer van The Yalla Yallas. Het was geschreven na ons tweede album in 2010. We hebben het zelfs nog een aantal keer live gespeeld voor onze split in 2011. Ik heb het dan voor mijn plaat gebruikt omdat ik dacht dat The Yalla Yallas het toch nooit zouden opnemen. Will Grinder (gitarist) kwam met het voorstel om het toch nog te gebruiken. Op mijn solo album staan nog wel wat nummers die we misschien een keer gebruiken met The Yalla Yallas. Misschien 'Stockholm Syndrome', 'Old Friend', of 'For No Good Reason'.

**Donald Trump wordt vermeld in het nummer 'Asylum'. Moet ik nog vragen waarom?**

Het voelt alsof de wereld op zijn kop ligt. 'Asylum' gaat over de negativiteit in de media en de toevlucht zoekers. In Engeland waren asylums ook plaatsen waar mensen met een mentale ziektes terecht konden. Het nummer heeft dus een dubbele mening. Ik denk echt dat de wereld het verstand aan het verliezen is. Alles is geschift en Donald Trump is gewoonweg de leider hiervan. Ik zou zelfs durven zeggen dat een patiënt van de asylums nu de C.EO. is van het bedrijf.

**‘Mentira’ lijkt qua stijl wel een beetje zigeuner stijl.**

Het is een wals. Je kan hier een wals op dansen. Ik wilde het Spaanse folk blues gevoel weergeven. Ik schreef het over iemand die ik graag zag. Het gaat erover dat iemand die je graag ziet je laat vallen. Ik schreef het toen ik op een ochtend wakker werd uit een droom. Ze trok me de zee in en ze liet me verdrinken. Het is mijn favoriete nummer op het album.

**Zoals je net zei gaan een aantal van je nummer over liefde. Zijn deze autobiografisch?**
Liefde komt inderdaad voor in veel mijn mijn nummer. Ik hield van een heel hoop vrouwen. Ik hield van een hele hoop mensen. Ik hou van het idee van liefde. Er zijn een hele hoop vormen van liefde. Veel van mijn teksten zijn dan ook autobiografisch. Het hele album gaat in grote lijn wel over dezelfde persoon.

**Jullie brachten onlangs een documentaire uit over de band. Waarom hebben jullie hiermee niet gewacht tot na 'Medusa'?**
De documentaire was er om mensen klaar te stomen voor het nieuwe album. Even om te laten zien wat we al gedaan hebben de afgelopen jaren en onze Europese tour die we deden in november komt ook aan bod. Er komen ook een aantal nieuwe nummers aan bod maar hij was toch vooral bedoeld om de tour in beeld te brengen.

**Het lijkt erop dat je houd van kaassouffles. Jullie schreven een Nederlands nummer. Hoe denk je dat de Engelse fans hier op zullen reageren?**
Ja, we houden van kaassoufles. Ik ben niet zeker hoe de Engelse fans zullen reageren. Ik was niet zeker of we een Nederlands nummer op het album zouden moeten zetten maar waarom ook niet. Nederland en België zijn super vriendelijk geweest tegen mij en The Yalla Yallas dat het niet eerlijk zou zijn als het nummer niet op de plaat kwam. We vinden het nummer zelf ook echt fantastisch, het is ook leuk om te spelen. Als Engelse fans dit nummer horen hoop ik dat ze eens een kaassouffle proberen als ze stoned of dronken zijn in Amsterdam, dan is ons werk compleet.

**Je hebt de laatste tijd veel getourd in België en Nederland. Wat vind je zo leuk aan deze landen en ken je al Nederlandse woorden (buiten kaassouffle)?**

Wat ik het leukste vindt aan België en Nederland zijn de mensen. Ook het bier is niet mis. Het voelt als thuis. Ik heb ondertussen ook al een hele hoop vrienden daar. Ik hou er ook van om ze te bezoeken ook al ben ik niet aan het touren. Misschien heb ik er ooit wel een vriendin, misschien een job en misschien zelfs een huis. Mijn Nederlands wordt met de dan beter. Ik kan tot 20 tellen, eten en drinken bestellen, en ik probeer ook de kranten en magazines te verstaan.
