---
id: 1715
title: Jason Bond 
category: De Platenkast
groups: Bloodrocuted
date: 2017-02-26T23:09:49+00:00
author: Seppe Van Ael
layout: post
permalink: /news/de-platenkast-jason-bond-bloodrocuted/
image: 15578474_1156294794461219_8724587568141592039_n-e1488149753936.jpg
---
**Nog exact één maand wachten tot dat het nieuwe Bloodrocuted album 'For The Dead Travel Fast' uitkomt. De band heeft een aantal line up wissels doorstaan, waaronder die van hun zanger, maar Bloodrocuted is levendiger dan ooit! Wij namen een kijkje in de platenkast van gitarist Jason om te weten te komen wat de muzikale invloeden zijn achter het brein van Bloodrocuted.   **

**Om te beginnen: cd of vinyl?**

Moeilijke keuzen, vinyl heeft veel meer karakter dan een cd en de albumcover komt ook veel beter tot zijn recht. Voor vinyl te luisteren moet je wel meer je tijd nemen. Dus op het gebied van luisteren zelf ga ik voor cd's, op uitzicht voor vinyl. In de meeste gevallen heb ik al mijn vinylplaten ook op cd.

**Door welke plaat ben je echt in aanraking gekomen met de muziek die je nu luistert?**

Iron Maiden – Somewhere Back in Time: The Best Of 1980 – 1989

Mijn eerste liefde van het gerne was Iron Maiden, die ik om mijn 9 jaar leerde kennen. Ik had toen een zelf gebrande cd gekregen van een oudere vriend, met zeven nummers op. Pas twee jaar later kocht ik mijn eerste twee cd's, waaronder één verzamel cd van Iron Maiden 'Somewhere Back in Time: The Best Of 1980 – 1989'  en Slayer 'Reign in Blood'.

** **

**Wat is je favoriete Belgische plaat?**

Brutus – Burst/ Wiegedood – De Doden Hebben Het Goed

Hierbij kan ik zelf moeilijk kiezen uit twee platen. Twee vrij recente platen die een enorme inpakt hebben gehad. De eerste is Burst van Brutus. Een band die me nauw aan het hart ligt. Ik volg ze al van hun eerste shows en hun eerst demo heeft voor mij deuren doen opengaan naar de muziek die ik nu voornamelijk luister. Hun eerste plaat is nog maar één maand uit, maar is op alle gebied prefect. Ik had me als fan geen betere debuutplaat kunnen inbeelden. Wiegedood – De Doden Hebben Het Goed: Nog zo een klasse band die ik heb leren kennen van voor hun eerste release. Die dan ook als volgt een knal van een debuutplaat hebben uit gebracht. Die twee platen draai ik toch bijna dagelijks.

** **

**Welke plaat is de ‘guilty pleasure’ uit je platenkast?**

Fleetwood Mac – Rumours

Ik weet niet of ik dit echt een guitly pleasure mag noemen, maar 'Rumours' van 'Fleetwood Mac' is wel één van de beste platen ooit gemaakt! Voor de rest een artiest dat wel een guilty pleasure is, is 'Die Antwoord'. Die doen volledig hun goesting en slagen er in om keer op keer fantastische nummers te maken.

**Op welke plaat kan je je eens goed afreageren?**

Slayer – Hell Awaits

Voor mij nog steeds DE thrash plaat. Velen zullen eerder 'Reign In Blood' verkiezen. Voor mij is hun voorloper veel beter. De agressie op die plaat is subliem, en dat uitgewerkt in een mooie concept plaat. I Love It!

**Een vriend vraagt je advies over metal. Welke plaat raad je hem aan?**

Accept – Balls To The Wall

Gho, moeilijke vraag. Smaken verschillen zo hard. Dan zou ik eerder een classic aanraden, met een grote meezing factor. Ik zou 'Balls To The Wall' van Accept aanraden. Top meezing plaat, boordevol catchy nummers.

**Heb je een absolute top 3?**
  
Ze hebben geen specifieke volgorde, maar bij deze toch een top 4.
  
Slayer – Hell Awaits
  
The Sister Of Mercy – First and Last and Always
  
Brutus – Burst
  
Wiegedood –  De Doden Hebben Het Goed