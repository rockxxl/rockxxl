---
title: Three Eyed Jack - Refill
thumbnail: 'https://res.cloudinary.com/rockxxl/image/upload/v1547670554/a1612557928_10.jpg'
date: '2019-01-16T21:34:00.000Z'
category: Album reviews
author: Seppe Van Ael
---
Vier jaar na hun debuut ‘Always In For Happy Days’ is het West-Vlaamse Three Eyed Jack terug met een nieuwe EP: ‘Refill’. Dit pop punk battalion is ook een persoon rijker. Sophie De bruyn werd voorgesteld als nieuwe backing zangeres. Leuk om te zien dat er steeds meer vrouwen een instrument vastnemen, want dat gebeurt in punk veel te weinig! 

‘Refill’ opent met het nummer ‘Raincoat’. Deze laat meteen de voordelen van een extra bandlid zien. Het zijn (uiteraard) twee zeer verschillende stemmen, maar ze vullen elkaar zeer goed aan waardoor de muziek meer dimensie krijgt. Ook de melodie krijgt hierdoor een boost, door al de snelle drums door. Aanstekelijkheid is een categorie waarin Three Eyed Jack hoog scoort, luister maar eens naar het nummer ‘Better Off’. ‘Refill’ brengt geen al te nieuwe sound, maar Three Eyed Jack zet met dit plaatje wel stappen vooruit. Fans van stevige pop punk zullen dit plaatje ongetwijfeld smaken, net zoals ons.          

score: 7/10

<iframe width="560" height="315" src="https://www.youtube.com/embed/s0zd3ukLunI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
