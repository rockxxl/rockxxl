---
id: 2934
title: This Means War - S/T
category: Album reviews
groups: This Means War
album: S/T
date: 2017-08-20T15:46:48+00:00
author: Seppe Van Ael
layout: post
permalink: /album-review/review-this-means-war-st/
image: PPR177-e1503242288585.jpg
---
Uit de assen van het Oostmalse Convict ontstond zopas This Means War. Hun eerste self-titled EP komt 25 augustus uit onder het Amerikaanse Pirate Press Records. 27 augustus doet de band een release in Eindhoven met niemand minder dan Street Dogs. Wij kregen de plaat al in handen en namen even de tijd om kennis te maken met This Means War.

Openen doet 'This Means War' met single 'Sailing Anarchy'. Dit nummer heeft een old school punk, oi vibe en zowel de muziek als de tekst is super aanstekelijk. Na een eerste spin ben je al in staat om de lyrics uit volle borst mee te zingen. Met 'Those Were The Days' doet de band het iets steviger aan. Waar hier de vuisten in de lucht gaat worden de dansschoenen aangetrokken bij 'Keep The Home Fires Burning'. 'Defend What We Stand For' sluit dan weer eerder aan bij 'Sailing Anarchy', hoewel deze een iets vrolijkere vibe meekrijgt. Afsluiten doet 'This Means War' met het kortste en tevens snelste nummer van het album 'Use It Up'. Eindigen doet de band in een stroomversnelling van stevige gitaren, een duidelijke boodschap en alweer een zeer meezingbaar nummer, of beter gezegd roepbaar nummer.

This Means War mag trots zijn op dit debuut. Misschien niet het meest doordachte of originele album, maar alles is aanwezig dat aanwezig zou moeten zijn. Vooral de kracht van zowel de muziek als de teksten stuk voor stuk aanstekelijk te houden bevalt ons wel. Wij zijn benieuwd wat er met deze band gaat gebeuren in de toekomst. Aan 'This Means War' zal het alvast niet liggen.

score: 8/10
