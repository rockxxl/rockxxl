---
id: 297
title: March - Stay Put
category: Album reviews
groups: March
album: Stay Put
date: 2016-06-01T22:23:59+00:00
author: Seppe Van Ael
permalink: /album-review/review-march-stay-put/
thumbnail: >-
  https://res.cloudinary.com/rockxxl/image/upload/tumblr_inline_o8467b05og1uncqs0_540.jpg
---
Het is ondertussen al weer 2 jaar geleden dat ‘In The Air’ uitkwam. Met deze EP zette het Nederlandse March de eerste stappen in de wereld van de punkrock. Ondertussen heeft deze vierkoppige band er een gitarist bij en komen ze aanzetten met hun debuutplaat: Stay Put.

Het is ‘Head Shears’ die de spits mag afbijten. Meteen maken we kennis met de luide en snelle sound van March. Gevolgd door de rauwe stem van zangeres Fleur krijgen we de eerste klappen in ons gezicht. Het is ‘On The Chin’ die de eerste portie optimisme uit de speakers knalt. Optimisme en positiviteit zijn vaak terugkomende onderwerpen op deze ‘Stay Put’. Eigenlijk gaat het zo het hele album door. March neemt je vast en sleurt je zonder moeite het hele album door. De Melodische elementen zorgen voor de nodige afwisseling en voor de rest is het kwestie van knallen. ‘Stay Put’ scoort niet op de lijst van meest punky album, maar dat is nu net wat deze band zo uniek maakt.

March is een punkrock band die zijn muziek combineert met luide rock ‘n roll en een melodische ondertoon. Met ‘Stay Put’ leveren ze 12 nummers af voor degene die zijn punk graag rauw, doordacht maar vooral luid heeft. Sit back, relax and stay put!

score: 8/10
