---
id: 2609
title: Dean van den Brande 
category: De Platenkast
groups: Muziekodroom
date: 2017-06-08T09:17:25+00:00
author: Seppe Van Ael
layout: post
permalink: /news/de-platenkast-dean-van-den-brande-muziekodroom/
image: 14021713_1066860686733535_7155409199290389652_n.jpg
---
**Dean is fotograaf in de toch wel legendarische zaal Muziekodroom in Hasselt. Als fan van hardcore en bezoeker van oneindig veel concerten, uiteraard mede door zijn carrière als fotograaf, vonden wij het eens dringend tijd om een keer in de platenkast van Dean te duiken.**

**
  
Om te beginnen: cd of vinyl?**
  
Cd's! Mijn vorige auto had nog een cassettespeler, maar vanaf de moment dat ik mijn huidige wagen gekocht heb, ben ik echt belachelijk veel cd's beginnen kopen. Op shows,maar evengoed op rommelmarkten of in de locale kringloopwinkel. Ik woon in een metalminded dorp en in die kringloopwinkel vind je vaak echt pareltjes. Onlangs nog een oude Architects CD gevonden voor €0,75. Schatten vind je daar!

**Door welke plaat ben je echt in aanraking gekomen met de muziek die je nu luistert?**

Blood For Blood – Outlaw Anthems

Vanaf ik een jaar of 13 was heeft deze echt constant opgestaan. In de moeilijke periode's in mijn leven heeft deze me door veel doorgehaald. Ik was White Trash, maar ik was niet alleen. Tijdens de show van BFB op Groezrock 2011 heb ik trouwens mijn vrouw leren kennen! Eigenlijk heeft dit album mijn huidige leven gevormd.

**Wat is je favoriete Belgische plaat?**

Set Things Right – Deathwish

Set Things Right heeft met Deathwish echt een plaat uitgebracht met internationale klasse! Het hoeft niet altijd &#8220;hard&#8221; te zijn,onlangs zag ik Tamino spelen in het voorprogramma van Het Zesde Metaal in de Muziekodroom. Die gast heeft mij echt van mijn sokken geblazen. Zijn liedje 'Habibi' staat hier echt constant in repeat. Hij heeft heel recent ook een EP uitgebracht en die is ook flawless.

**Welke plaat is de ‘guilty pleasure’ uit je platenkast?**

André Hazes – The Best Of

Ik ben een ENORME 80's fan maar heel fout vind ik dat niet. Iets fouter is mijn liefde voor de muziek van André Hazes. Maar dat is volledig de schuld van mijn vader. Die speelde vroeger die platen echt constant. We werden er wakker mee en gingen er mee slapen. Ik ben hem er wel nog steeds dankbaar voor. Als ik een metal of hardcore optreden gaan fotografen ben heb ik op de terugrit echt geen zin in het hardere genre en dan durft &#8220;den Dré&#8221; of Frank Sinatra wel is door de speakers te knallen.

**Op welke plaat kan je je eens goed afreageren?**

Bury Tomorrow – Union Of Crowns

Hier staan echt al de liedjes op die hun shows doen ontploffen. Bij Lionheart moet ook echt alles kapot.

**Een vriend vraagt je advies over Hardcore. Welke plaat raad je hem aan?**

H20 – Nothing to Prove en Blood For Blood – Outlaw Anthems

Twee totaal verschillende soorten hardcore, maar twee platen die mij persoonlijk de scene hebben leren kennen.

**Heb je een absolute top 3?**

Moeilijk, maar als'k echt moet kiezen.
  
3. Like Moths To Flames – An eye for an eye.
  
2. Adept – Silence the world.

1. The Color Morale – Know hope.