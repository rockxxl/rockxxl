---
id: 2498
title: Dune Rats - The Kids Will Know It's Bullshit
category: Album reviews
groups: Dune Rats
album: The Kids Will Know It's Bullshit
date: 2017-05-29T08:35:08+00:00
author: Seppe Van Ael
layout: post
permalink: /album-review/review-dune-rats-the-kids-will-know-its-bullshit/
thumbnail: >-
  http://res.cloudinary.com/rockxxl/image/upload/THE-KIDS-WILL-KNOW-ITS-BULLSHIT_FINAL-ARTWORK-1.jpg
---
Een jaar voor de release van hun nieuwste album 'The Kids Will Know It's Bullshit' kwamen we het nummer 'Bullshit' van het Australische Dune Rats tegen op youtube. 'Bullshit' ging verloren in de tijd maar de vreugde was groot toen we 'The Kids Will Know It's Bullshit' een jaar later in onze bus aantroffen. Dune Rats wordt ook wel het Australische Fidlar genoemd en daar kunnen we ons zeker in vinden. Dus, petje op, een frisse pint in je hand en je bent helemaal klaar voor een uitstekend stoner-pop plaatje afkomstig uit het verre, verre Australië.

Openen doet Dune Rats met 'Don't Talk'. Na een korte gitaarintro knallen de eerste stevige, soms slordige maar vooral vrolijke deuntjes uit de boxen. Ook de typische bass en drum stukjes ontbreken hier niet. Vervolgens is het de beurt aan '6 Pack' en 'Demolition Derby'. Deze bevestigen de stijlkenmerken die Dune Rats heel herkenbaar maken. Hoewel single 'Braindead' ook volgt in de lijn van zijn voorgangers klinkt alles net dat beetje minder vrolijk. In de videoclip voor dit nummer speelt de band in een wietplantage, misschien is dat een manier om dit nummer nog leuker te vinden? Ook tweede single 'Scott Green' gaat over drugs en is bedoeld voor het grotere publiek met een zeer uitgebreide videoclip. 'The Kids Will Know It's Bullshit' gaat over het algemeen op dit elan verder. Het is 'Like Before' die met z'n surftunes nog even voor variatie zorgt en ook een machtige afsluiter als punksong 'Bullshit' kon niet ontbreken.

'The Kids Will Know It's Bullshit' is perfect op tijd voor de zomer. Het hele album gaat over feesten en doen waar je zin in hebt. Ik ben nooit echt hevige fan geweest van garagerock en co-soorten maar door er andere elementen zoals surf en punk bij te betrekken heeft Dune Rats een zeer eigen maar vooral frisse sound die ik dit keer wel kan smaken. Onder het motto kort maar krachtig krijgen we 11 nummers voorgeschoteld die gebundeld zijn tot een uitstekende plaat. Een band om in het oog te houden!

score: 8/10
