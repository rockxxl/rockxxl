---
id: 302
title: Legion To Kill - Betrayal Of The Fallen
category: Album reviews
groups: Legion To Kill
album: Betrayal Of The Fallen
date: 2016-06-01T22:19:30+00:00
author: Seppe Van Ael
layout: post
permalink: /album-review/review-legion-to-kill-betrayal-of-the-fallen/
image: 11870774_485005748331507_2625359037190448426_n-e1480430036226.jpg
---
Je moet het maar doen, als kleine band een EP uitbrengen in 2015, en op het einde van het volgende jaar al door Japan touren. Wel, het is Legion To Kill gelukt. Hoe is hen dit gelukt? Mede door deze EP.

Legion To Kill ontstond uit de restanten van heel wat bands, dus deze jongens hebben wel al wat ervaring, dat is duidelijk. Hoewel Legion To Kill niets brengt dat we nog nooit eerder hebben gehoord, spelen ze het wel verdomd goed. Er wordt vaak gezegd dat alle downtempo deathcore/slam bands nogal monotoon kunnen klinken, iets dat ik nooit zal ontkennen, maar daarom kan het nog wel goed zijn.

“Warning, for optimum quality and maximum rage, this CD should be played in a closed environment at maximum volume.” Als Legion To Kill het zelf aankondigt, doe teen luisteraar gewoon wat hem gevraagd wordt. Hun introductienummer is – zoals eerder gezegd – niet per se vernieuwend, maar het komt wel hard aan. Ik kan op deze introductie het publiek makkelijk helemaal los zien gaan.

Vervolgens zijn de nummers ‘Decapitation’ en ‘Betrayal Of The Fallen’ de enige nummers op deze EP zonder gastartiesten, en die zijn best goed gelukt. ‘Decapitation’ heeft een leuk meezingmoment en ‘Betrayal Of The Fallen’ heeft een duistere intro en een leuk ‘step the fuck up!’-moment, dat het publiek onmiddellijk aan het dansen kan krijgen. Voor de rest zijn deze nummers niks nieuws onder de zon en eigenlijk een combinatie van repetitieve chugs en beatdowns, maar als dit de sound is waar Legion To Kill naartoe wil, doen ze het wel zeer degelijk. Opvallend vind ik het veel betere vocale werk van vocalist Cedric ten opzichte van hun single, ‘R.A.G.E.’, die ze voor dit album ook herwerkten.

De rest van de nummers heeft gastartiesten zoals onder andere Tito van Surge Of Fury, zeker geen onbekende naam binnen de hardcorewereld. Door de toevoeging van deze artiesten is Legion To Kill vooral vocaal zeer sterk. Instrumentaal blijft de EP op hetzelfde niveau steken. Het laatste nummer op deze EP, ‘Purge’, mocht gerust ook nog wat langer duren, want het is een van de indrukwekkendste van het album.

Legion To Kill brengt een geslaagde EP die niet onopgemerkt voorbij is gegaan. Legion To Kill brengt geen vernieuwende, frisse sound, maar wel een bikkelharde muur van geluid en geschreeuw. En dat is nu net wat muziek moet zijn, een samenvloeiend geheel.

score: 7,5/10
