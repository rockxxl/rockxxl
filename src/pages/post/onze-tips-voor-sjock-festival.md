---
id: 5177
category: Nieuws
title: Onze tips voor Sjock Festival!
date: 2018-06-07T09:04:14+00:00
author: Seppe Van Ael
layout: post
permalink: /news/onze-tips-voor-sjock-festival/
thumbnail: >-
  http://res.cloudinary.com/rockxxl/image/upload/30124052_10212048948435908_3981074273237421404_n-1.jpg
---
**6, 7 en 8 juli wordt de Poeyelhei in Gierle weer omgetoverd tot het jaarlijkse Sjock Festival. Met enkele grootheden uit de punkrock en een mooi aantal Belgische bands weet Sjock ook dit jaar mooie line up neer te zetten. Meer is er niet nodig voor een gezellig weekend vol punk en rock 'n' roll. Wij kozen acht bands uit die wij de moeite vinden om te checken op Sjock!**

**8) This Means War**/ 12u30 – 13u00/ Main Stage/ zondag

Uit de assen van het Oostmalse Convict herrees This Means War. Deze half Belgisch, half Nederlandse band brak verschillende potten op festivals als The Sound Of Revolution en Rebellion Fest. Ook onze oosterburen lusten er wel pap van. This Means War opent de Main Stage op zondag, ongetwijfeld met een knal!



**7) The Mummies**/ 20u30 – 21u20/ At The Titty Twister/ zaterdag

Surfrock, garagerock, rock 'n' roll,&#8230; Dit zijn allemaal genres die The Mummies onder de arm nemen. De band draait al mee van 1988 en treed nog maar heel af en toe op. Verkleed als mummies speelt de band de rock 'n' roll soundtrack van de old school horrorfilm. Kom dat zien, kom dat zien!



**6) No Fun At All**/ 14u50 – 15u35/ Main Stage/ zondag

Pennywise is nog een grote naam op Sjock. Hoewel we de band elk jaar wel een keer aan het werk zagen, waren hun optredens meermaals niet overtuigend. Een band die muzikaal van hetzelfde vaatje tapt is No Fun At All. Misschien net dat beetje minder bekend, maar zeker niet minder goed! Met hun nieuwe album 'Grit' bewijst deze Zweedse band dat ze na bijna 30 jaar nog steeds niet uitgeblust zijn!



**5) Captain Kaiser**/ 13u30 – 14u10/ Newcomer Stage/ zondag

Het mooie aan Sjock is dat ze beginnende bands een kans willen geven. Zo ook Captain Kaiser. Dit Kempische vijftal speelt punkrock met vaak een humoristische ondertoon. Bands als The Priceduifkes kennen we allemaal, maar de volgende Belgische punk'legende' noemt Captain Kaiser. Mis hun optreden dus niet!



**4) Turbonegro**/ 21u25 – 22u15/ Main Stage/ zaterdag

Of Turbonegro nu speelt of niet, je ziet op elk rock 'n' roll of punk festival wel iemand met een Turbojugend vest. En jawel, dit is de aanhang van deze half Noorse, half Engelse band. Turbonegro speelt in augustus ook op de Lokerse Feesten, maar ze geven alvast een primeur op Sjock. Als je luistert naar hun nieuwe album 'Rock N Roll Machine' weet je nu al wat voor een knaller hun optreden zal worden!



**3) The Bronx**/ 21u15 – 22u05/ Main Stage/ vrijdag

Het Amerikaanse The Bronx bracht zopas hun alweer vijfde 'V' album uit. Dit keer heeft het rock 'n' roll genre weer een boost gekregen. Want dat is wat deze band sinds 2002 speelt: punkrock met invloeden van rock 'n' roll en hardcore. Met hun hoge energiegehalte weet deze band live steeds te overtuigen. Dit zal op Sjock ongetwijfeld niet anders zijn!



**2) MC50**/ 23u05 – 00u00/ Main Stage/ vrijdag

1969 was het jaar dat MC5 doorbrak met hun album 'Kick Out The Jams'. De band kan ondertussen bestempeld worden als een legende. Enkele originele leden namen de gitaren terug in de hand en komen 'Kick Out The Jams' volledig spelen op Sjock, onder de naam MC50. Het wordt een exclusiefje dat je niet zomaar mag laten liggen!



**1) Descendents**/ 21u50 – 22u55/ Main Stage/ zondag

Na enkele jaren radiostilte rond deze punk band, verscheen in 2016 het eerste Descendents album in 12 jaar: 'Hypercaffium Spazzinate'. In 2014 stond de band op Groezrock, het is dus ook alweer vier jaar geleden dat Descendents nog optrad in België. Sjock heeft met Descendents een headliner op U tegen te zeggen, zoveel is zeker!