---
id: 3408
title: Karolien Selleslags 
category: De Platenkast
groups: For Those About To Rawk
date: 2017-11-29T10:56:06+00:00
author: Seppe Van Ael
layout: post
permalink: /news/de-platenkast-karolien-selleslags-for-those-about-to-rawk/
image: 14022159_986913954739562_7319825014190934766_n.jpg
---
**Karolien Selleslags staat aan het roer van For Those About To Rawk. Als boeker van hardcore en punk shows in het Antwerpse is ze geen onbekende meer. Tijd dus om eens samen met haar de platenkast open te trekken met enkele bekende en minder bekende pareltjes als gevolg. Zet alvast je youtube of spotify open want er valt hier nog wat te ontdekken!**

**Om te beginnen: cd of vinyl?
  
** Ik smaak ze allebei wel. Ik heb een grote verzameling cd’s om mee in de auto te nemen. Ja, voor mij geen Spotify of radio in de auto: ik leef me uit met ’n schoendoos vol cd’s die ik elke week een ‘update’ geef. Als ik thuis zit, kies ik voluit voor vinyl. Af en toe opstaan om een plaatje om te draaien? Dat neem ik er met veel plezier bij! Oh, en als een album enkel verkrijgbaar is op cd, hoor je mij niet klagen hoor!

**Door welke plaat ben je echt in aanraking gekomen met de muziek die je nu luistert?
  
** Ik moet acht jaar geweest zijn toen The Offspring een hit scoorde met ‘Pretty Fly For A White Guy’. Ik vond dat toen zo’n geweldig nummer. Ik vertelde aan mijn oudere neef hoe goed ik The Offspring wel niet vond en hij leende me prompt zijn Offspring- en Heideroosjes-collectie. En die laatste band, de Heideroosjes, vond ik nóg béter! Vanaf dan ben ik meer en meer punkmuziek gaan opzoeken en ontdekken. Punk mag je zeker in de ruime zin van het woord interpreteren: van stevige hardcore punk à la Spermbirds tot meer emotionele en lyrische punk zoals Jawbreaker.

**Wat is je favoriete Belgische plaat?
  
** Zonder twijfel de eerste en gelijknamige plaat van _The Kids_, de (groot)vaders van de Belgische punk!

**Welke plaat is de ‘guilty pleasure’ uit je platenkast?
  
** Goh, guilty pleasures, daar geloof ik niet in. Mensen durven me wel eens ‘scheef’ bekijken als ik hen vertel over mijn liefde voor 80’s-muziek en kleinkunst. Vooral bij kleinkunst kunnen ze soms moeilijk een grijns onderdrukken. Ik heb dus wel wat plaatjes van o.a. Wim de Craene, Louis Neefs, Bart Peeters en co-soorten. En wat misschien nog erger is? Dat ik ze van voor naar achter kan meezingen (lacht). De verantwoordelijke voor deze ietwat vreemde kronkel is ongetwijfeld mijn liefde voor de Nederlandse taal. Wees gerust; de Schlager heeft nog lang geen intrede gedaan in mijn platenkast!

**Op welke plaat kan je je eens goed afreageren?
  
** Die lijst is lang! De eerste plaatjes die me te binnenschieten zijn:  IRON _– Sex Positive Hardcore 7”_, _&#8230;Another Time en A New Direction van MISCONDUCT_, _The Effort – Wear your heart 7”_, _Raised Fist – Sound of the Republic_, _Lunachicks –Luxury Problem_ (en dan vooral de song Knuckle Sandwich)_._ 

**Een vriend vraagt je advies over punk. Welke plaat raad je hem aan?
  
** Ik zou hem een aantal platen van mijn favoriete bands aanbevelen, omdat er zóveel verschillende subgenres bestaan en één band het geheel nooit kan coveren.

The Ramones – Rocket To Russia

Hüsker Dü – Zen Arcade (en voeg _Candy Apple Grey_ daar ook maar ineens aan toe)

Misfits – Static Age

The Dickies – Incredible Shrinking Dickies

Bad Religion – Suffer

K.L. – Rock N Roll Nightmare

**Heb je een absolute top 3?**

Dat vind ik een enorm moeilijke vraag. Als je mij deze vraag volgende week stelt, ziet die er waarschijnlijk  compleet anders uit. Ik probeer het toch maar!

1. The Damned – Damned Damned Damned: Bij het beluisteren denk ik elke keer weer; ‘Wát een plaat!’

2. Jawbreaker – Dear You: Een geweldig eerlijke plaat, met heerlijke lyrics en de beste stem ter wereld.

3. The Germs – (GI): Eén van de platen die ik het vaakst opleg: catchy hardcore punk avant la lettre voor zien van gevatte lyrics. Een klassieker die elke punkliefhebber in huis moet hebben!

[<img class="alignnone size-full wp-image-3418" src="R-374364-1170148465.jpeg-e1511952945451.jpg)