---
id: 4153
title: Tonight Alive - Underworld
category: Album reviews
groups: Tonight Alive
album: Underworld
date: 2018-02-06T16:22:23+00:00
author: Seppe Van Ael
layout: post
permalink: /album-review/review-tonight-alive-underworld/
image: TA_Underworld-Cover-1-600x600.jpg
---
De Australische pop punk band Tonight Alive is na twee jaar terug op de proppen gekomen met een nieuw album: Underworld. Sinds begin 2018 heeft de band een nieuwe line-up, nadat leadgitarist en backing vocalist Whak Taahi de band verliet.

Het album ‘Underworld’ bestaat uit dertien nummers waarvan twee collabs zijn met bekende artiesten: ‘Disappear’ met Lynn Gunn van PVRIS en ‘My Underworld’ met Corey Taylor van Slipknot. ‘Underworld’ gaat in tegenstelling tot zijn voorganger ‘Limitless’ bij enkele nummers terug de pop punk kant op. Het eerste nummer ‘Book Of Love’ doet ons bij de allereerste noten wel sterk denken aan de rock vibe van ‘Limitless’, maar de gitaren brengen het nummer op een ander pad. Toch zijn er erg zachte en trage nummers als ‘Crack My Heart’ en ‘Just For Now’, die over het moderne datingleven gaan en alle hartzeer die er bij komt kijken. Het nummer dat er voor ons het meeste uitspringt is ‘Disappear’. De engelachtige stemmen van Jenna en Lynn passen perfect bij elkaar en vullen elkaar dus goed aan. Dit was ook meteen de eerste single die ze van deze plaat uitbrachten.

Tonight Alive is en blijft een band die nummers schrijft over de harde realiteit: psychisch onwel zijn, liefdesverdriet, niet geaccepteerd worden, etc. Dit laten ze weer sterk naar voor komen in ‘Underworld’. Het album zal niet bij al hun fans in de smaak vallen. Net als bij hun vorig album ‘Limitless’, is de pop punk vibe die je van Tonight Alive verwacht af en toe ver te zoek, maar we kunnen dit geen slecht album noemen. Het is goed opgebouwd en de lyrics zijn zeer rakend en poëtisch. Tonight Alive wordt volwassener, dat is erg te merken aan hun sound. Muzikaal is het album zeer sterk, maar wat meer variatie en iets meer swung had toch weer een puntje gescheeld.

score: 7/10
