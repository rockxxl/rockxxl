---
id: 2606
title: Ivory For Elephants - Call Of The Void
category: Album reviews
groups: Ivory For Elephants
album: Call Of The Void
date: 2017-09-11T15:12:13+00:00
author: Seppe Van Ael
layout: post
permalink: /album-review/review-ivory-for-elephants-call-of-the-void/
thumbnail: >-
  http://res.cloudinary.com/rockxxl/image/upload/18983307_1332311846806060_562867688_n.png
---
Twee jaar na hun eerste EP ‘Invaders’ is het viertal van Ivory For Elephants terug met hun laatste wapenfeit ‘Call Of The Void’. Muzikaal vist de band nog steeds in de vijver van de stonerrock en dat doen ze ook dit keer met vijf gloednieuwe nummers.

Openen doet deze EP met single ‘Mountain’. Meteen krijgen we een nodige portie trage slepende muziek voorgeschoteld tot dat uiteraard de distortion invalt en het tempo wordt opgedreven. De muziek van Ivory For Elephants heeft iets atypisch. De gitaar wordt vaak zweverig gebracht en staat in een soort van happy tuning waardoor delen, zoals de strofes van ‘Mountain’, aansluiten bij garagerock. Dit telt ook voor ‘Slipping Inside’. Titeltrack ‘Call Of The Void’ en ‘Head In The Sand’ zijn dan weer twee pure stonerrock nummers die vooral muzikaal heel interessant zijn door hun verschillende deeltjes waarin ze zijn opgebouwd. Afsluiter ‘Playground’ knalt nog even de traagste tunes van de EP en klaar is kees.

Ivory For Elephants, een band met de kracht van een pletwals, of beter gezegd een olifant. Met Call Of The Void zet dit viertal een aanstekelijk plaatje neer dat van seconde één je aandacht volledig opeist. Ben je fan van trage stevige rockmuziek met een hoek af? Dan ben je hier aan het juiste adres. Het enige minpuntje is de nekpijn achteraf, je hoofd stilhouden is bij deze geen optie meer.

score: 8,5/10
