---
id: 173
title: More Than Meets The Eye - Here’s To Never Growing Up
category: Album reviews
groups: More Than Meets The Eye
album: Here’s To Never Growing Up
date: 2016-10-05T13:11:17+00:00
author: Seppe Van Ael
layout: post
permalink: /album-review/review-more-than-meets-the-eye-heres-to-never/
image: 13220964_10154118906292141_2947626709428696344_n-e1480427311736.jpg
---
Al sinds 2008 draait More Than Meets The Eye mee in de Belgische hardcorewereld. Vorig jaar wisselde de band van frontman en daarop volgde hun nieuwe EP: Here’s To Never Growing Up. Het onderscheid met andere bands legt More Than Meets The Eye in hun melodische invloed en het gebruik aan een hele hoop breakdowns. Als dat maar goed komt!

Beginnen doen we met het nummer ‘Empty Hearts’. Meteen vliegt de band er in met een stevig stukje gitaarwerk. Alles klinkt lekker agressief in combinatie met een zeer melodische invloed die zich vlotjes door het nummer weet te nestelen. Single ‘Our Only Weapon’ is redelijk aan te sluiten bij ‘Empty Hearts’, hoewel in deze de breakdowns dan weer de overhand nemen. Het nummer ‘Island of Disrepair’ zorgt voor de eerste explosie. Het tempo wordt een versnelling hoger geschakeld en de agressiviteit van More Than Meets The Eye komt bijna maximum naar voren. De melodie is hier dan weer iets minder van toepassing. Dit telt hetzelfde voor ‘Begin’. ‘Crossroads’ en afsluiter ‘None But The Brave’ sluiten dan weer meer aan bij de eerste twee nummers.

Here’s To Never Growing Up is een stevig plaatje dat bestaat uit een perfecte mix van lekker agressieve hardcore, melodie en de nodige breakdowns. Voeg hierbij dan nog eens een ijzersterke live-reputatie en je hebt alles wat een hardcore band nodig heeft. More Than Meets The Eye zet een geweldige EP neer die zeker zou passen op een podium als Groezrock. Groezrock moesten jullie dit lezen….

score: 8/10