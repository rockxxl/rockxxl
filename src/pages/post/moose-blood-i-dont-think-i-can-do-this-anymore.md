---
id: 4662
title: Moose Blood - I Don’t Think I Can Do This Anymore
category: Album reviews
groups: Moose Blood
album: I Don’t Think I Can Do This Anymore
date: 2018-04-08T15:05:56+00:00
author: Seppe Van Ael
layout: post
permalink: /album-review/review-moose-blood-i-dont-think-i-can-do-this-anymore/
thumbnail: >-
  https://res.cloudinary.com/rockxxl/image/upload/moose_blood_600_600.jpg
---
Moose Blood werd tijdens het uitbrengen van hun eerste EP 'Moving Minds' omschreven als een emo-/rockband. Na het uitbrengen van hun derde en nieuwste album 'I Don’t Think I Can Do This Anymore', leunen deze vier heren meer aan bij het pop punk genre. Moose Blood werd pas in 2012 opgericht, maar met drie albums en één EP in zes jaar tijd kan Moose Blood ondertussen een vaste waarde genoemd worden in de emo/ pop punk scene.

Het is duidelijk dat de mannen van Moose Blood geprobeerd hebben een catchy sound te steken in hun nieuwe album. Jammer genoeg merken we dat de nummers niet allemaal even origineel zijn. Nummers als ‘Just Outside’, ‘You Left The Worst In’ en ‘Such a Shame’ hebben weinig variatie en lijken eerder opvulsels voor het album. We denken wel dat zanger Eddy met een stevig liefdesprobleem kampt. Elk liedje gaat echter over een onbekend meisje en sigaretten. Je hoort ons niet zeggen dat ze de bal volledig hebben misgeslagen. De tragere nummers ‘All The Time’ en ‘Walk All Day With You’ komen volledig tot hun recht in dit vrijwel nieuwe genre.

Algemeen genomen is dit album aangenaam om naar te luisteren. De lead gitaar en zang zijn een sterke combinatie, al horen we redelijk vaak dezelfde sound en zijn de nummer vaak op een identieke manier samengesteld. Nummers als ‘It’s Too Much’, ‘Have I Told You Enough’ en in mindere mate ‘Promise Me' zijn uitschieters in dit album en doen ons al uitkijken naar hun hun show over twee maanden in Antwerpen.

score: 7,5/10
