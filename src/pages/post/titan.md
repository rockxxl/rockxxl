---
id: 3700
title: Titan
category: Interviews
band: Titan
date: 2018-01-04T15:56:23+00:00
author: Seppe Van Ael
permalink: /news/interview-titan/
thumbnail: >-
  https://res.cloudinary.com/rockxxl/image/upload/titan.jpg
---
**In 2014 zag het Mechelse Titan het levenslicht. Met (ex) leden van o.a. Heartfelt, Bourbon For Roses, Once Never Again, Reminders, Linchpin en Moker zijn deze jongens niet aan hun proefstuk toe. Na een split met Witness The Fall werd het tijd om deze heren eens uit te horen en spraken we met gitarist Dimitri.**

**Stel, wij zijn een groot label. Probeer jezelf eens te verkopen aan ons.**

<span style="font-weight: 400;">Amai, dat is de moeilijkste vraag die ik ooit heb gekregen. We zijn niet de meest ambitieuze band als het aankomt op onszelf profileren. We zijn ook helemaal niet bezig met muziek schrijven die in een hokje past dat “verkoopt” of met de bedoeling opgepikt te worden door een groot label. We mengen alle stijlen van muziek waar we ons hele leven al door beïnvloed zijn geweest. Enerzijds is dat (vind ikzelf dan) iets positief, anderzijds zijn we steeds de vreemde eend in de bijt.</span>

<span style="font-weight: 400;"><br /> </span>**Jullie muzikale roots liggen in de H8000 scene, welke bands staan aan de wieg van Titan?**

<span style="font-weight: 400;">Je zou zeggen dat onze roots daar liggen, maar als we ergens root hebben, dan is het eerder bij de bands die destijds groot waren in de regio Antwerpen/Brussel: Clouded, Facedown, Broken Promises, Arkangel, Once Never Again, Course of Action&#8230; Verder hebben we ook heel veel invloeden uit jaren 90 screamo, powerviolence, black metal,… </span>

<span style="font-weight: 400;"><br /> </span>**In de hardcorewereld is het vaak DIY, wat we alleen maar kunnen promoten. Is dit ook iets waar jullie voor staan? En hoe uit dit zich binnen de band?**

<span style="font-weight: 400;">DIY komt uiteindelijk vanzelf als de financiën er niet zijn om alles uit te geven. Het feit dat Hans cameraman en monteur is maakt dat we qua filmografie heel wat zelf kunnen. Ikzelf kan wel wat van grafische vormgeving en heb samen met de zanger van Witness de Fall (Aron) bijvoorbeeld onze split 7” ontworpen die we vorig jaar hebben uitgebracht. Aron heeft bij zijn thuis alle middelen om te zeefdrukken en heeft dan alle hoezen gezeefdrukt. </span><span style="font-weight: 400;">Het is voor ons dus ook wel heel belangrijk dat wanneer we samenwerken met een label, we toch wel artistieke vrijheid krijgen.</span>

<span style="font-weight: 400;"><br /> </span>**Op jullie self titled EP staat het nummer 'Everyone Dies Alone'. De tekst gaat over een gebroken relatie. Is dit een thema dat je gemakkelijk inspireert tot het schrijven van teksten?**

<span style="font-weight: 400;">Deze tekst is geschreven door Jim die hier wel wat over te vertellen heeft. 'Everyone Dies Alone' is wellicht het meest intieme nummer uit het oeuvre van Titan. Hoewel de tekst voortvloeit uit een heel persoonlijk trauma zit er toch een universeel kantje aan waar het merendeel van mensen zich al eens aan gesneden heeft. Het nummer gaat over een relatiebreuk en is een chronologische vertelling over verlating, pijnlijke herinneringen en daarbij horende depressie, maar ook over de overschakeling van die emoties naar woede en overlevingsdrang. De boodschap die luisteraars meekrijgen is dat je meer moet durven egocentrisch te zijn. Love yourself first </span><span style="font-weight: 400;">en gebruik die instelling om je beter te wapenen tegen harde klappen.</span>

**Hoe worden jullie nummers geschreven? Gaan jullie samen een hok in en jammen dan tot er een voor ieder acceptabel nummer gecreëerd wordt? Of baseer je de muziek op een lyrics die een of meerdere bandleden schrijven?**

<span style="font-weight: 400;">Dat wil al eens variëren. Hans (gitarist) of ik komen vaak met een riff of sequentie van riffs waar we samen met Wim (drummer) mee aan de slag gaan. Als de basis ongeveer klaar is hebben Jim (zanger) en Kevin (bassist) ook vaak nog kritiek wat er soms toe leidt dat een nummer compleet wordt herschreven. Het leukst vind ik wanneer een jamsessie een heel organisch klinkend geheel vormt. </span>

<span style="font-weight: 400;"><br /> </span>**Onlangs hebben jullie een split uitgebracht met Witness The Fall. Heeft dit project jullie windeieren gelegd?**
<span style="font-weight: 400;">We voelen ons met deze release toch wel gezegend door alle support die we van allerhande labels hebben gekregen. Bound By Modern Age Records uit Duitsland bracht het uit op een 7&#8243;, Mark My Words Records uit de UK deed een release van de CD en Arduous Path Records uit de US kwam aanzetten met tapes. Veel van deze labels hebben contact met een aantal labels uit Japan waardoor ons werk ook ginder te vinden is. </span><span style="font-weight: 400;">Voorlopig ziet het ernaar uit dat deze labels ook interesse hebben in nieuwe releases, dus we hebben eigenlijk weinig klagen momenteel.</span>

<span style="font-weight: 400;"><br /> </span>**Jullie hebben nu twee EP's uitgebracht. Zijn er concrete plannen voor een full length?**
<span style="font-weight: 400;">Onze bassist zit momenteel volop in zijn verbouwing maar hierna zijn er wel plannen om terug een EP op te nemen van vijf a zes nummers, maar dat zal ten vroegste april/ mei zijn.</span>
