---
id: 1650
title: Ashes - Lost In A Haze
category: Album reviews
groups: Ashes
album: Lost In A Haze
date: 2017-02-22T14:44:21+00:00
author: Seppe Van Ael
layout: post
permalink: /album-review/review-ashes-lost-in-a-haze/
image: a1045893294_10-e1487774723342.jpg
---
Na hun start in 2012 en de release van ‘Winter Edition’, ‘Cursed’ en ‘No Compromise’ kwam het Leuvense hardcore-kwartet _Ashes_ met een gloednieuwe plaat genaamd ‘Lost in a Haze’, uitgebracht op 31 augustus onder Farewell / Genet Records. De band kent een groot succes zowel in het binnen- als buitenland. Ze spelen shows zowel in België en omstreken als een tour in Zuid-Afrika. Wij namen de tijd om hun album ‘Lost in a Haze’ te reviewen.

Het album opent met de titelsong, _Lost in a Haze_. Hoewel het lied zeer kort is, is het een banger om het album mee te openen en meteen in de stemming te komen. Na een eerder abrupt einde van de song gaan we over naar de tweede track ‘What is Love.’ Het einde van het nummer veroorzaakt zeker en vast een energieke pit, hardcore dancing guaranteed. De lyrics van alle nummers op het album zijn heel eerlijk en worden gebracht met sterke en ruwe vocals die we ook kunnen terugvinden bij bands als Stick to Your Guns en Your Demise. Verder sluiten de andere nummers ook aan bij de vertrouwde stijl van de band.

Het nummer dat er voor ons het meeste uitspringt is ‘Certain Death (ft. Johannes Coldburn).’ Stevige drums en snelle riffs met een vleugje melodische vocals maakt het nummer het meest energiek van het album.

Deze Belgische band doet zeker niet onder voor muziek uit ons eigen kleine landje. Het album is een mix van korte en iets langere songs maar graag hadden we allemaal full-length nummers gehad omdat ze echt goed zijn. Ashes is zeker en vast een band om naar uit te kijken voor alle hardcore-liefhebbers die de band nog niet kenden. Wij vinden ze alvast top, en dat hebben zo nog maar eens bevestigd met 'Lost In A Haze'.

Score: 8/10

&nbsp;