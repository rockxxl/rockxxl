---
id: 1479
title: Set Things Right - Deathwish
category: Album reviews
groups: Set Things Right
album: Deathwish
date: 2017-02-12T11:08:47+00:00
author: Seppe Van Ael
layout: post
permalink: /album-review/review-set-things-right-deathwish/
thumbnail: >-
  http://res.cloudinary.com/rockxxl/image/upload/SetThingsRight-Deathwish.png
---
Wie de Belgische hard- & metalcorescene een beetje kent, heeft sowieso al van Set Things Right gehoord. Na hun vorige album ‘This Is Hope’ uit 2014 stonden deze heren zowel op het podium van Graspop als het podium van Groezrock. Enkele weken terug kregen we bij RockXXL hun allernieuwste werk in de bus: DEATHWISH!

Het eerste wat meteen opvalt is dat ‘Deathwish’ van een iets ander kaliber is dan hun vorige albums. Het gaat niet enkel meer om de pure metal- of hardcore. De ruige screams van Roger Jr. De Koning worden op zeer regelmatige basis afgewisseld met de cleane vocals van bassist Jos De Roeck. Er werden op voorhand 3 nummers gereleased: Deathwish, The Puppet Show en The Winter’s Tale, waarvan deze laatste vergezeld was van live beelden op ondermeer Graspop. In elk nummer op deze cd is de oude vertrouwde sound te vinden. Door hier en daar een extra clean deel aan toe te voegen, wat het publiek zeker al gehoord zal hebben in ondermeer ‘The Puppet Show’, of zelfs het screamen te combineren met rappen, zoals in ‘I, The Anchor’, horen we terug in dit nieuwe album. Vette breakdowns worden afgewisseld met straight-forward stukken, waarbij de gitaristen dit heel melodieus opvullen. Ook een koor mocht niet ontbreken, wat te horen is op ‘Alone’. Met hun nieuwe sound gaan ze sowieso geen fans verliezen en spreken ze ook een veel breder publiek aan, zonder te commercieel te gaan klinken. Ze hebben de perfecte balans tussen strak en melodieus gevonden.

Het is altijd leuk om te zien hoe een band uit hun comfortzone stapt en een vernieuwde, maar toch vertrouwde sound kan brengen. Daar zijn de mannen van Set Things Right zeker in geslaagd! Ook live heeft Set Things Right mooie vooruitzichten. In april staan ze in de AB in Brussel, samen met ondermeer Fleddy Melculy. Hopelijk zien we hen later dit jaar ook terug op één van de grotere Belgische festivals.

score: 8/10
