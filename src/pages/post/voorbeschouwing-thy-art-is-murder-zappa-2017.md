---
id: 3215
category: Nieuws
title: "voorbeschouwing: Thy Art Is Murder (Zappa, 2017)"
date: 2017-10-25T10:37:57+00:00
author: Seppe Van Ael
layout: post
permalink: /news/voorbeschouwing-thy-art-is-murder-zappa-2017/
thumbnail: >-
  http://res.cloudinary.com/rockxxl/image/upload/thy-art.jpg
---
HeartBreakTunes organiseert op vrijdag 27 oktober weer groot feest in Zappa te Antwerpen. De Australische deathcore troonzitters van Thy Art Is Murder komen weer ons land veroveren. Samen met After The Burial, Oceano (die er even uit zijn geweest) en Justice For The Damned hebben ze de Dear Desolation European Tour samengesteld. Hier lees je wat je kan verwachten van deze show.

HeartBreakTunes:

http://www.heartbreaktunes.com/

Als eerste speelt de jonge, Australische band **Justice For The Damned**. Ze noemen zichzelf een heavy band en op bandcamp staan ze omschreven als hardcore/metal. Na hun laatste plaat te beluisteren kan je ze beschrijven als een mengelmoes tussen hardcore vocals met deathcore riffs en hier en daar een vleugje black metal. Ze zijn begonnen in 2013 en hebben al enkele EPs uitgebracht maar we kunnen vooral nummers verwachten uit hun debuutalbum 'Dragged Through The Dirt' dat afgelopen augustus uitkwam.



Dan gaan we over naar de deathcore legendes in **Oceano**, die na een korte hiatus weer op tour zijn. Zij zijn al bezig sinds 2006(!) en gaan er hopelijk nog lang mee door. Zij proberen nu zo goed mogelijk de reputatie van deathcore te herstellen. Van hen kunnen we verwachten dat ze nummers brengen van hun nieuwe plaat 'Revelation' dat uitkwam in mei. Ook krijgen we hoogstwaarschijnlijk nummers te horen als 'District of Misery' en 'Dawn of Descent'.



De volgende heavy band in de rij is **After The Burial**. Deze mannen zijn nog voor Oceano begonnen aan hun carrière, namelijk in 2004. Na de tragische dood van gitarist Justin Lowe zijn de heren weer aan het touren. Van hen kunnen we verwachten dat ze hun meest bekende nummers spelen omdat ze nog geen nieuw album uitbrachten, onder andere 'Lost In Static', 'Collapse' en 'A Wolf Amongst Ravens'. Ook kunnen we enkele nummers verwachten van hun laatste album “Dig Deep.”



Als kers op de taart van deze heavy avond komen natuurlijk de deathcore koningen van **Thy Art Is Murder** op het podium te staan. Na de Heaven & Hell tour zijn ze gekomen met hun nieuwe album 'Dear Desolation'. Daar kunnen we zeker enkele nummers van verwachten maar zeker ook knallers van het album 'Holy War'. Daarnaast natuurlijk ook hun bekendste meeschreeuwers 'Reign Of Darkness', 'The Purest Strain Of Hate' en laten we hopen op een persoonlijke surprise 'Whore To A Chainsaw'.



Wij zien jullie graag in Zappa deze vrijdag om mee te brullen met al deze bands. Alvast bedankt aan HeartBreakTunes om dit mogelijk te maken!