---
id: 5422
title: ""Devildriver - Outlaws ‘Til The End: Vol 1""
category: Album reviews
groups: Devildriver
album: "Outlaws ‘Til The End: Vol 1"
date: 2018-08-17T19:36:25+00:00
author: Seppe Van Ael
layout: post
permalink: /album-review/devildriver-outlaws-til-the-end-vol-1/
image: 1000x1000-e1534534549142.jpg
---
Devildriver is een band die niet echt veel introductie meer nodig heeft. Nadat frontman Dez Fafara stopte met Coal Chamber stampte hij niet veel later Devildriver uit de grond. 15 jaar en zeven albums later stelt dit zootje ongeregeld hun alweer achtste album 'Outlaws ‘Til The End: Vol 1' aan ons voor.

'Outlaws ‘Til The End: Vol 1' is een conceptalbum geworden waarmee de band country nummers een eigen twist geeft. Dit doet veel fan, waaronder ons, raar opkijken. Nadat ze hun eerste videoclip 'Country Heroes' online plaatsten kregen we echter meteen zin in meer. Het originele nummer is van Hank III en niemand minder dan Hank III hem zelf verzorgd de guest vocals. Op de meerderheid van de nummers worden gastmuzikanten uitgenodigd om het totaalpakket nog net dat beetje vollediger te maken. Zo droegen Wednesday 13 en Lamb of God muzikanten Randy Blythe en Mark Morton hun steentje bij. Nummers als 'Whiskey Rivers' (Willie Nelson) en 'Dads Gonna Kill Me' (Richard Thompson) zijn volgens ons nog enkele songs die ook live sterk tot hun recht zullen komen.

Ondanks dat je dit niet vaak ziet in de metalwereld, heeft Devildriver een gewaagd concept kunnen omzetten in een geslaagd eindresultaat. Er is geëxperimenteerd met de nummers, maar aan groove metal blijft de band nog steeds trouw. Gezien de titel het zelf zegt ‘…vol. 1’ kan hier misschien mogelijk nog een vervolg van komen. Er zal ongetwijfeld tegenstrijd komen, maar een openminded metal luisteraar zal deze plaat zeker kunnen smaken.

score: 8,5/10

&nbsp;
