---
id: 4179
title: Senses Fail - If There Is Light, It Will Find You
category: Album reviews
groups: Senses Fail
album: If There Is Light, It Will Find You
date: 2018-02-08T18:05:05+00:00
author: Seppe Van Ael
layout: post
permalink: /album-review/review-senses-fail-if-there-is-light-it-will-find-you/
image: 141898-e1518087179733.jpg
---
Hoewel Amerika al lang gevallen is voor de charmes van emo punk band Senses Fail, scoort de band in Europa geen hoge toppen. Senses Fail bestaat echter al sinds 2002 en bracht gemiddeld elke twee jaar wel een langspeler uit. Hoewel de fans nu wat langer moesten wachten, werd hun honger vorig jaar gestild met de akoestische EP ‘In Your Absence’. 16 Februari komt de band aanzetten met hun nieuwe plaat ‘If There Is Light, It Will Find You’ die zal worden uitgebracht door Pure Noise Records, je weet wel, het label waar ook State Champs, The Story So Far en Stick To Your Guns op getekend zijn.

‘If There Is Light, It Will Find You’ is het eerste album in de geschiedenis van Senses Fail dat volledig geschreven werd door zanger Buddy Nielsen. Met openingsnummer ‘Double Cross’ zet hij dan ook meteen een stukje heel aanstekelijke pop punk neer. Enkel de screams en de zwaardere riffs op het einde van het nummer zorgen voor een atypisch sound, maar daarom is het niet minder goed. Het tweede nummer ‘Elevator To The Gallows’ gaat dan weer een donkerdere kant op. Hier hoor je duidelijk de invloed van oudere Senses Fail nummers. Single ‘Gold Jacket, Green Jacket,…’ is dan weer een mix van beide. Hoewel Senses Fail ongetwijfeld een grote invloed heeft gehad op bands zoals Neck Deep, weet je met die laatste misschien beter welk soort muziek vergelijkbaar is. Een uitzondering op de regel is ‘Orlano And A Miscarriage’. Deze klokt slechts twee minuten en klinkt als een hardcore nummer met clean vocals. Titeltrack en eindnummer ‘If There Is Light, It Will Find You’ doet het dan weer rustiger aan en gaat eerder de emotionele kant op. Dit is een mooie afsluiter van een relatief vrolijke plaat.

‘If There Is Light, It Will Find You’ is het zevende wapenfeit van Senses Fail. Eén ding is zeker: de band is het nog niet afgeleerd om goede nummers te maken. Senses Fail gaat mee in het verhaal van de moderne punk, maar klinkt toch dat beetje volwassener. Hoewel we de band in het verleden eerder kwantiteit zagen leveren ipv. Kwaliteit, is het tij gekeerd en zijn deze Amerikanen weer helemaal terug op de juiste rails met ‘If There Is Light, It Will Find You’.

score: 8,5/10

&nbsp;