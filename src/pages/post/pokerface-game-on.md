---
id: 3121
title: Pokerface - Game On
category: Album reviews
groups: Pokerface
album: Game On
date: 2017-09-30T09:25:22+00:00
author: Seppe Van Ael
layout: post
permalink: /album-review/review-pokerface-game-on/
thumbnail: >-
  https://res.cloudinary.com/rockxxl/image/upload/dc6b2218-aa8b-4b4d-96f7-b09bec4fb181.jpg
---
Het Russische Pokerface zette in 2013 hun eerste stappen in de metalwereld. Deze band werd opgericht door Drummer Doctor en gitarist Dietrich. Met hun bandnaam Pokerface willen ze op een ironische manier Lemmy eren. De naam van de band is echter afgeleid van de song 'Ace Of Spades'. Ondertussen is de band zowel binnen Rusland als in Europa op weg naar het worden van een gevestigde waarde. Onder een andere line-up brachten ze in 2014 hun eerste EP 'Terror is Law' uit en in 2015 hun eerste full CD 'Divide And Rule'. Nu is het tijd voor 'Game On'!

Ondanks wat line-up wissels bleven enkel drummer Doctor en bassist DedMoroz over. Zo zijn gitaristen Whitevad en Xen Ritter bij de band gekomen. Meest opvallende wissel was de vocals. De vorige zangeres Delirium Tremens heeft plek gemaakt voor nieuwe zangeres Lady Owl. Zo brachten ze in maart 2017 hun tweede langspeler 'Game On' uit. Muzikaal is het nog steeds stevige thrash metal van de bovenste plank met snelle drums en energieke gitaarrifs. Op vocaal gebied hebben ze gerekend op de veelzijdige stem van de Russische schone Lady Owl. Bij nummers als 'Game On' hoor je dat dit een echte troef is die zowel grunts, screams als clean vocal afkan. Songs als 'Blackjack' , 'Bow! Run! Scream!' knallen dan ook op hoog volume door de boxen.

Wij kunnen met plezier zeggen dat dit een opkomend talent zal worden waar we in de toekomst veel van zullen horen. De band heeft al support verzorgt voor grotere namen en is zopas op tour geweest met niemand minder dan Nervosa. In 2018 plannen ze terug een Europese tour en hopen we ze live aan het werk te kunnen zien. Als ze live knallen zoals op 'Game On' mogen we ons verwachten aan een energieke live show waar stilstaan zeer moeilijk zal zijn.

score: 9/10
