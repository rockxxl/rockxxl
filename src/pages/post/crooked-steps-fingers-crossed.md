---
id: 1418
title: Crooked Steps - Fingers Crossed
category: Album reviews
groups: Crooked Steps
album: Fingers Crossed
date: 2017-02-05T13:00:35+00:00
author: Seppe Van Ael
layout: post
permalink: /album-review/review-crooked-steps-fingers-crossed/
thumbnail: >-
  http://res.cloudinary.com/rockxxl/image/upload/Crooked_Steps_cover.jpg
---
Het Oost-Vlaamse Crooked Steps werd opgericht in 2012. Na een aantal naamsverandering en het verlaten van hun bassist besloot de band verder te gaan met twee leden en onder de naam Crooked Steps. Ondertussen bracht de band hun eerste plaatje 'Fingers Crossed' uit in vorm van een EP met vier nummers.

De band beschrijft hun stijl als moderne bluesrock en dat is ook wat we te horen krijgen met opener 'Hello World'. Hello World is ook meteen het prijzenbeest van deze EP. Het doet ons denken aan een iets stevigere versie van Arctic Monkeys en staat ook perfect op zichzelf als een single. 'Blood Tears Sweat and Fears' doet het dan weer wat rustiger aan en 'RadioVoice' gaat meer de experimentele kant op. Afsluiter 'Massive Attack' neigt het meest naar bluesrock en is gewoon een tof bluesrock nummer, niets meer maar zeker ook niets minder.

Fingers Crossed van Crooked Steps is om te beginnen niet het meest originele plaatje, maar das is ook niet erg als het rockt zoals het nu doet. Wij zijn alvast erg fan van het aanstekelijke geluid van deze band en ook een nummer als Hello World kan ons echt wel bekoren. Zoals Equal Idiots vorig jaar bewees in De Nieuwe Lichting zit er toekomst in rockduo's. De volgende zou wel eens Crooked Steps kunnen zijn, Fingers Crossed.

score: 7/10
