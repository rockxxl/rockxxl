---
id: 739
title: Bloodfeast 138 - Rip Off
category: Album reviews
groups: Bloodfeast 138
album: Rip Off
date: 2016-12-04T14:20:24+00:00
author: Seppe Van Ael
layout: post
permalink: /album-review/review-bloodfeast-138-rip-off/
thumbnail: >-
  http://res.cloudinary.com/rockxxl/image/upload/15073356_339076589787510_3634242357180875783_n.jpg
---
Misschien doet Bloodfeast 138 geen belletje rinkelen maar wat als ik zeg dat dit Oost Vlaamse vijftal een tribute brengt aan de Misfits… Ze kwamen aanzetten met hun eerste EP ‘Rip Off’. Rip Off telt vijf nummers waar van drie effectief. Geen ‘Dig Up Her Bones’ achtige toestanden maar enkel nummers die voorkomen op de ‘Earth A.D.’ plaat uit ‘83.

Openen doet Rip Off met de 20 seconde durende interlude ‘Welcome Foolish Mortals’ die meteen overgaat in ‘Doomonomania’. Hoewel deze bij de Misfits ‘Demonomania’ heet is het grote verschil dat Bloodfeast 138 het tempo wat naar beneden trekt en bijna sludge gewijs dit nummer drie keer zo lang maakt. Met ‘D.C.R.’ (Death Comes Ripping) blijft het origineel redelijk goed behouden. Enkel de vocals van Bloodfeast 138 zijn dan weer aan de hardere kant. ‘Mickey the Killer’ is de tweede interlude, en afsluiten doen we met ‘Devilock’. Devilock zit op zijn minuut durende intro na ook redelijk dicht bij het origineel.

Een tributeband is vaak een gevaarlijk concept. Het is altijd leuk om muziek te horen van bekendere bands maar wat veranderd er dan met het origineel? Bloodfeast 138 weet duidelijke verschillen te brengen maar weet tegelijkertijd de essentie van de nummers te behouden. Het is niet gemakkelijk om een plaat te beoordelen met drie nummers, laat staan dat het dan ook nog eens covers zijn. Al bij al is ‘Rip Off’ een plaatje dat enerzijds redelijk eigen klinkt en anderzijds gewoon keihard lijkt op het origineel. Als je hier niet mee kan leven, luister er dan ook gewoon niet naar!

Score: 6/10
