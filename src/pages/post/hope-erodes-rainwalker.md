---
title: Hope Erodes - Rainwalker
thumbnail: 'https://res.cloudinary.com/rockxxl/image/upload/v1553093085/he_rain.jpg'
date: 2019-03-29T14:47:47.216Z
category: Album reviews
author: Seppe Van Ael
album: ''
---
‘Lost To Supremacy’, de eerste EP van Hope Erodes werd goed onthaald bij de Belgische metalfan. Ondertussen ging deze Kempische bands wat ledenwissels tegemoet, maar na vijf jaar staan ze er weer met een nieuw schijfje: ‘Rainwalker’. 

‘Rainwalker’ telt vier nummers. Tekstueel put de band dit keer hun inspiratie uit de donkere kant van het leven. Nummers over depressie en angst passeren de revue. ‘Kriegswaisen’ snijd zelfs even een oorlogsverhaal aan. Net zoals de teksten is ook de muziek van Hope Erodes niet van de vrolijkste. De melodie die Hope Erodes gebruikt gaat vaak de donkere kant op. Ook de vocals van nieuwe zanger Sam (ex-The Wrong Kid Died) klinken heel wat brutaler als voorheen. De vier nummers die ‘Rainwalker’ vertegenwoordigen zijn stuk voor stuk solid metal songs met hier en daar een invloed uit de core genres. Hoewel het vorige album van dit vijftal ons zeker wel kon smaken, is Hope Erodes 2.0 gewoon net dat beetje interessanter!   

score: 8/10
