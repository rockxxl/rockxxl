---
id: 3985
title: Myrkur (Lutherse Kerk, 2018)
category: Live reviews
date: 2018-01-20T16:11:48+00:00
author: Seppe Van Ael
layout: post
permalink: /live-review/live-review-myrkur-lutherse-kerk-2018/
image: 24059081_798798733641166_5786162771086468471_n-e1516458856964.jpg
---
Eén van de snelst groeiende en interessantste back metal bands van het moment is zonder twijfel het Deense Myrkur. Hoewel het alter ego van zangeres Amalie Bruun voor ophef zorgde in de metal scene, omdat ze de muziek niet volgens de roots zou spelen, heeft ze met haar nieuwe album ‘Mareridt’ toch een aardig staaltje donkere muziek neergezet. ‘Mareridt’ is nog maar een half jaar uit en Myrkur gaat al op tour met haar nieuwe project: Folkesange. Scandinavische volksliederen gebracht op piano, traditionele instrumenten en met een backing band. Dit project mocht uiteraard niet ontbreken op Eurosonic Noorderslag in Groningen, waar wij met een nieuwsgierige blik een kijkje gingen nemen.

De Lutherse Kerk in Groningen was de perfecte plaats om een optreden zoals de deze te laten doorgaan. Het duurde dan ook niet lang voor de kerk aangenaam vol stond. Het werd muisstil wanneer de show begon. Niet enkel Deense nummers kwamen aan bod maar ook nummers uit o.a. Schotland. Amalie bracht ook de Myrkur originals ‘Jeg Er Guden’ en ‘Ulvesangen’. Geen nummers van haar nieuwe plaat dus, maar het was wel aangenaam om enkele herkenbare deuntjes te horen. De rest waren uiteraard vreemde nummer. Net zoals ‘Kongeborn’ dat ze op een prachtige manier volledig solo bracht.

Myrkur bracht een gewoonweg prachtige set. De band heeft bewezen dat volksliederen niet alleen saai zijn maar ook omgetoverd kunnen worden tot een prachtig geheel. Het album ‘Mausoleum (live)’ lag al in dezelfde lijn. De toevoeging van de piano en andere instrumenten heeft het grote verschil gemaakt. Hoewel we haar gewoonlijke metal albums ook wel smaken mag er van ons ook een vervolg komen op deze Folkesange.