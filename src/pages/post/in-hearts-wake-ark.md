---
id: 2488
title: In Hearts Wake - Ark
category: Album reviews
groups: In Hearts Wake
album: Ark
date: 2017-05-28T10:27:33+00:00
author: Seppe Van Ael
permalink: /album-review/review-in-hearts-wake-ark/
thumbnail: >-
  https://res.cloudinary.com/rockxxl/image/upload/3c5fc4d5-fea3-494f-8707-cdec4d7be8d0.jpg
---
Één van de meest originele bands in het metalcore genre moet wel In Hearts Wake zijn. Het is nog enkele dagen wachten voor het nieuwe album, maar wij namen alvast de tijd om de tot nog toe uitgebrachte nummers te beluisteren en het album al een voorzichtige score te geven.
  
Vijf Aussies, enkele gitaren, een drum, een micro en een drive om de wereld te veranderen, dat maakt In Hearts Wake… Dit maken ze te meer duidelijk met het recenste, en vierde album 'Ark' die op 26 mei uitgebracht wordt. Deze is een referentie naar de aarde, en hoe de mens ermee omgaat. Één van de main issues die ze op het album aankaarten is de stijgende prijs en de dalende beschikbaarheid van water. In sommige gebieden op de planeet is het al zo erg dat water de prijs van olie overstijgt. Daarom heeft de band een initiatief opgericht genaamd ‘We Are Waterborne’, waarin ze nauw samenwerken met Tangaroa Blue om enkele van de vele vervuilde grote waterwegen aan de zuidkust van Australië op te kuisen zodat deze weer proper worden. Buiten de teksten is ook de artwork volledig ondergebracht in dit thema.
  
Na titeltrack en tevens intro ‘Ark’ is het de beurt aan single 'Passage'. Het nummer heeft een goede, opbouwende intro, en slaat dan heel hard in. Naar het einde toe word het iets rustiger, maar dat maakt het niet minder goed. Het blijft een heel strak nummer met een duidelijke boodschap. Ook een nummer als ‘Warcry’ zit vol met energie. Het nummer slaat in met een heel strakke riff, zoals we van In Hearts Wake gewoon zijn. De vocals verschillen van agressieve screams tot een uitstekende clean voice. Een ietwat verandering van vocals tegenover de vorige albums, maar wat naar mijn mening heel goed uitkomt. Een nummer als ‘Waterbone’ gaat dan ook gewoon verder op dit elan. Te weinig mensen staan er bij stil, maar wat als de oceanen opdrogen, of zodanig verhogen dat we verdorsten of verdrinken? Het feit dat mensen water for granted nemen en niet genoeg stilstaan bij hoe en waar we het vandaan halen, en wie er waar aan water geraakt proberen ze hier aan te kaarten. Nogmaals, een duidelijke boodschap naar onze generatie, dat we het anders zullen moeten aanpakken.

Sinds deze band zich aangesloten heeft bij het Australische label ‘UNFD’ is het alleen maar bergop gegaan voor dit quintet. Dit label is, zeg maar, de voortrekker van de moderne metalcore scene. Met bands als ‘Northlane’, ‘Architects’ en ‘While She Sleeps’ draagt In Hearts Wake een grote legacy met zich mee, die ze perfect weten te vervullen. Dit album is de vertaling van al het harde werk die ze de voorbije jaren gedaan hebben naar de top van de scene, met een grote, headlining tour door Europa als kers op de taart. Het album is een vernieuwing naar de vorige albums toe, maar ook zeker een statement naar de andere bands in de scene.

score: 8,5/10
