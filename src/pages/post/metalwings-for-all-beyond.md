---
title: Metalwings - For All Beyond
thumbnail: >-
  https://res.cloudinary.com/rockxxl/image/upload/v1549621598/29498077_1729646897095190_2596752171080067798_n.jpg
date: 2019-02-08T10:19:20.879Z
category: Album reviews
author: Seppe Van Ael
---
De Bulgaarse symfonische metal band Metalwings werd opgericht in 2010. Zes jaar later kwam hun eerste EP ‘Fallen Angel In The Hell’ uit. Na slechts twee jaar is de band alweer terug met een nieuw album. Dit keer hun eerste langspeler: ‘For All Beyond’. 

Vrouwelijke vocalen, symfonische metal,… het laat niet veel aan de verbeelding over. Het is dan ook een moeilijk genre om vernieuwend in te zijn. Dit is Metalwings dan ook niet, maar het lukt dit zestal wel om alles overtuigend over te brengen: De piano krijgt een duidelijk aandeel in de muziek, de stem van zangeres Stela wortelt zich mooi tussen de gitaren, muzikaal maakt dit zestal een mooi onderscheid tussen hard en zacht waar nodig,… Tekstueel is Metalwings wat aan de donkere kant en dat weerspiegeld zich in heel wat nummers. De sprookjes metal vibe die de band probeert te creëren komt dan ook vaak niet helemaal over. Een nummer als ‘Realm Of Dreams’ doet dit dan weer wel goed d.m.v. enkele hardere stukken en een zeer aanstekelijk refrein. ‘For All Beyond’ is een uitstekend debuut dat in je platenkast perfect past naast bands zoals Nightwish.

score: 7,5/10

<iframe width="560" height="315" src="https://www.youtube.com/embed/ZXBWtcn5C9s" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
