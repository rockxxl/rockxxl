---
id: 2676
category: Nieuws
title: Onze tips voor Sjock Festival!
date: 2017-06-22T10:05:34+00:00
author: Seppe Van Ael
permalink: /news/onze-tips-voor-sjock/
thumbnail: >-
  https://res.cloudinary.com/rockxxl/image/upload/sjokckk.jpg
---
**7, 8 en 9 juli wordt de Poeyelhei in Gierle weer omgetoverd tot het jaarlijkse Sjock Festival. Ondertussen viert het festival z'n 42ste verjaardag met niemand minder dan Bad Religion als top of the bill. Ook het nodige aantal Belgische artiesten is dit jaar aanzienlijk hoog. Meer is er niet nodig voor een gezellig weekend vol punk, rock n roll. Wij kozen tien bands uit de affiche en zette deze even op een rijtje.**
**The Living End**

Het Australische The Living End mag het festival aftrappen op de mainstage. Met hun nieuwe album 'Shift' gaat de band meer op zoek naar een alternatieve rocksound die lichtelijk afwijkt van hun punkrock/ rockabilly geluid van de voorbije jaren. Meer kans om fan te worden dus, al kijken wij eerder uit naar nummers als 'Prisoner Of Society', die ook niet zullen ontbreken.

_Vrijdag 7 juli / 20u20 – 21u05_



**Rocket From The Crypt**

Op Groezrock 2013 verscheen Rocket From The Crypt tot onze verbazing als co-headliner. Dit doen ze dit jaar gewoon netjes over op Sjock. Hoewel de band al 16 jaar geen nieuw album uitbracht zijn wij klaar om keihard mee te zingen met nummers uit hun succesvolste plaat 'Scream, Dracula, Scream!'.

_Vrijdag 7 juli / 22u00 – 22u50_



**Bark**

De zaterdag van Sjock zal stevig afgetrapt worden door het Antwerpse Bark. Bark met leden van o.a. Hard Resistance en Your Highness kreeg na twee jaar al de kans om te spelen op festivals als Graspop. Ook hun debuutplaat 'Voice of Dog' werd door verschillende critici uitermate goed onthaalt. Zorg maar dat je zaterdag om 12u30 goed wakker bent of je zult het je nog beklagen!

_Zaterdag 8 juli / 12u30 – 13u00_



**Toxic Shock**

Misschien wel de hardste band van Sjock 2017, Toxic Shock. Deze Antwerpse band heeft al een mooie bucketlist mogen doorstrepen. Met optredens op o.a. Pukkelpop en Groezrock kon dit thrashmetal/ hardcore gezelschap niet ontbreken op Sjock. De vraag wanneer de eerste circlepits en stagedivers hun slag zullen slaan is bij deze ook weer beantwoord.

_Zaterdag 8 juli / 13u30 – 14u10_



**Clowns**

Het Australische vijftal van Clowns stond en staat dit jaar nog verschillende keren in België. Het lijkt wel of deze band verliefd is geworden op ons kleine landje. Clowns is een act die veel kans maakt om stevig te groeien. Zak 8 juli af naar Gierle en “see for yourself”!

_Zaterdag 8 juli / 16u25 – 17u05_



**Brutus**

De lievelingetjes van vele zijn ongetwijfeld de twee heren en dame van Brutus. Deze band is het laatste jaar niet weg te slaan uit het Belgische muzieklandschap. Met hun prachtig debuut 'Burst' en een ijzersterke live-reputatie is het nu al zeker dat Sjock zaterdag om 19u35 in vuur en vlam wordt gezet.

_Zaterdag 8 juli / 19u35 – 20u25_



**Bad Religion**

De zaterdag headliner van Sjock is niemand minder dan het Amerikaanse vijftal van Bad Religion. Deze punkrock band rond zanger Greg Graffin staat ondertussen al weer bijna 40 jaar op de planken. Voor de grote festivals deze legendes wegpikken met hun 40 jarig bestaan is een gezelligere omgeving als Sjock een perfecte plaats om Bad Religion nog eens van dichtbij aan het werk te zien.

_Zaterdag 8 juli / 23u25 – 00u35_



**The Priceduifkes**

Nog een band die van niet ver moet komen is The Priceduifkes. Met hun simpele, snelle, maar vooral aanstekelijke punkrock wordt dag drie van Sjock in stijl op genag getrokken. Ook al heeft je stem het waarschijnlijk begeven na twee dagen Sjock, zorg toch maar dat je stembanden nog een keer gesmeerd worden.

_Zondag 9 juli / 12u30 – 13u00_



**The Hip Priests**

Nog een Engelse band op de affiche van Sjock is The Hip Priests. Misschien net dat beetje minder bekend maar daarom zeker niet minder goed. Maak je klaar voor een stomende show vol punk rock 'n roll, en jawel, the old school way.

_Zondag 9 juli / 13u30 – 14u10_



**Nashville Pussy**

Wie wat stoom wilt afblazen op een stevige rock 'n roll show is bij Nashville Pussy aan het juiste adres. Deze Amerikanen doet hun land eer aan met country rock 'n roll, cowboyhoeden en Amerikaanse vlaggen. Het is te hopen dat ze hamburgers verkopen op Sjock, dan wordt dit optreden een geslaagde Amerikaanse totaalbeleving.

_Zondag 9 juli / 18u10 – 18u55_



info en tickets:

https://www.sjock.com/