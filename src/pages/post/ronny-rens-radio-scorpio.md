---
id: 1242
title: Ronny Rens 
category: De Platenkast
groups: Radio Scorpio
date: 2017-01-25T14:40:19+00:00
author: Seppe Van Ael
layout: post
permalink: /news/de-platenkast-ronny-rens-radio-scorpio/
image: 1959427_10208414124614117_1956822576847827507_n.jpg
---
**Ronny Rens ook wel bekend als DJ Ronny van de Leuvense radio 'Radio Scorpio'  is de allesweter als het gaat om garagerock en alles wat daar rond hangt. Ook zijn kennis over het Belgische rockcircuit is niet van de minste en daarom voerden we een kort gesprek met Ronny over zijn platenkast.**

**Om te beginnen: cd of vinyl?**

Vinyl, klinkt beter, mooiere hoes en al die cliché-blabla, dat gezegd zijnde ben ik ook wel fan van laagdrempelige streamplatformen zoals Bandcamp of Youtube omdat iedereen daar zijn demo's kan opgooien en omdat je er gemakkelijk naar zeldzame platen kan luisteren (vooral Youtube voor dat laatste dan).

**Door welke plaat ben je echt in aanraking gekomen met de muziek die je nu luistert?**

New Bomb Turks – Destroy Oh Boy!

Destroy Oh Boy! – New Bomb Turks, eigenlijk meer een concert dan de plaat, ik zag ze voor het eerst op de VUB in Brussel, moeilijk om in woorden te omschrijven wat ik toen mee maakte maar de manier waarop the Turks een publiek uit zijn dak konden/kunnen doen gaan was iets dat ik nog nooit mee gemaakt had en sindsdien nog maar weinig andere bands heb weten doen. Ze zaten toen op Crypt records dat toen een kleine winkel van hun label met zijn bands mee stuurde en zo heb ik dan the Gories en Back friom the grave en andere wonderlijke geluiden leren kennen.

**Wat is je favoriete Belgische plaat?**

The Kids – Naughty Kids

De eerste van The Kids, de aarde is rond, God bestaat niet en de eerste van The Kids is de beste plaat ooit in België gemaakt..

**Welke plaat is de ‘Guilty Pleasure’ uit je platenkast?**

&#8230;

Geen guilty pleasures maar ik heb heel goei platen van the Bee Gees, Village People en de Strangers waar fans van Radiohead en Tame Impala zich waarschijnlijk voor zouden schamen, gelukkig ben ik zo niet.

**Op welke plaat kan je je eens goed afreageren?**

Ik heb eens één van die recente kutcd's van Flaming Lips uit het raam van mijn auto gegooid, dat deed wel deugd. Ik ben nog altijd fan van de oude platen van the Lips maar die laatste paar trekken op niks. Ik was naar één van die recentere (The terror of zoiets denk ik) aan het luisteren in de auto en ik vond er niet veel aan maar ik wou ze een kans geven dus liet ik ze maar opstaan maar toen moest ik me effe op het verkeer concentreren en toen ik terug naar de muziek kon luisteren was ik vergeten wat ik weer had opstaan en ik hoorde wat synthesizergenoedel en ik dacht “Wat voor fucking bullshit is dees?” en nam ik de cd uit de cd-speler en gooide hem uit het raam, een levensverrijkende ervaring!

**Een vriend vraagt je advies over rock. Welke plaat raad je hem aan?**

Back From The Grave – &#8230;

Back From The Grave 1 tot en met 10, als je die niet goed vindt hou je niet van rock'n'roll.

**Heb je een absolute top 3?**

Nope maar dit zijn 3 recente platen waar ik veel naar luister:

Le Villejuif Underground – Le Villejuif Underground

The Molochs – America's Velvet Glory

Uranium Club – Human Behaviour