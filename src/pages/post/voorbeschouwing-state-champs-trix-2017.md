---
id: 1754
category: Nieuws
title: "voorbeschouwing: State Champs (Trix, 2017)"
date: 2017-03-07T12:07:08+00:00
author: Seppe Van Ael
permalink: /news/voorbeschouwing-state-champs-trix-2017/
thumbnail: >-
  https://res.cloudinary.com/rockxxl/image/upload/15220009_1148615031886323_6227064647380899619_n.jpg
---
**Heartbreaktunes organiseert op 7 maart weer een show voor alle fans van de pop-punk. Northbound, As It Is en State Champs zullen het Antwerpse Trix op z'n kop zetten.**

Openen doet de avond met **Northbound**. Voor hen is het de eerste keer in België. Oorspronkelijk was Northbound een akoestisch singer-songwriter project, maar al snel werd de overstap gemaakt naar zowel akoestisch als full band. Ze wisselen trage melodieuze stukken af met catchy en aanstekelijke refreinen. Ideaal als opener voor wat er die avond nog zal komen.



**As It Is** kwam in 2015 al twee keer langs in ons land. In dat jaar hadden ze ook een plaatsje op de Vans Warped Tour. Vorig jaar hadden ze de eer om te mogen openen voor onder meer Sum 41 en Sleeping With Sirens. Hun muziek vindt een ideale balans tussen emo en pop-punk, en met catchy refreinen die blijven hangen, zullen ze hun uiterste best doen om het publiek op te warmen voor State Champs.



In 2014 stond **State Champs** op het podium van JH Tessloo in Tessenderlo, en vorig jaar stonden ze op het podium van Pukkelpop. Met hun huidige tour ‘Around The World & Back’ – what’s in the name – trokken ze al door de USA en Australië, nu is Europa aan de beurt om af te sluiten in het Verenigd Koninkrijk. State Champs staat bekend voor de pop-punk waar je instant gelukkig van wordt, dit onder meer door de perfecte cleane vocals van zanger Derek DiScanio en melodieuze gitaarlijnen die worden afgewisseld door hele strakke, straight-forward drumlijnen. Kijken we naar voorgaande setlists, zien we dat ze naar alle waarschijnlijkheid ook enkele akoestische nummers zullen brengen! State Champs mag dan niet de allerbekendste pop-punk band zijn, ze gaan er sowieso alles aan doen om het Belgische publiek warm te maken voor hun nieuwe werk.
