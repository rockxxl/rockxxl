---
id: 2579
category: Nieuws
title: Onze tips voor Antwerp Metal Fest!
date: 2017-06-06T15:54:01+00:00
author: Seppe Van Ael
layout: post
permalink: /news/onze-tips-voor-antwerp-metal-fest/
image: antwerpppp.jpg
---
**8 en 9 juli kleurt het Bouckenborgh Park in Merksem weer helemaal zwart voor de alweer vijfde editie van Antwerp Metal Fest. We krijgen dit jaar een line up voorgeschoteld vol toppers, maar we kiezen er acht bands uit die naar onze mening niet te missen zijn op dit gezellige festival in Merksem.**

**Speed Queen**

Het Limburgse Speed Queen mag Antwerp Metal Fest dit jaar openen. Dit vijftal speelt niet enkel thrashy en old school muziek, maar de nummers van Speed Queen zijn vooral mega catchy. Headbangers wees op tijd of je mist meteen één van de minder grote maar betere bands van het festival.

_Zaterdag 8 juli / 13u00 – 13u30 / Mainstage_



**Bütcher**

De belofte van Antwerp Metal Fest: Bütcher! Dit vijtal brengt speedmetal met een overweldigende portie energie. Als we hun nieuw album 'Bestial Fükkin' Warmachine' mogen geloven gaat het er heel snel aan toe gaan op dag één van Antwerp Metal Fest, heel snel!

_Zaterdag 8 juli / 19u30 – 20u10 / Marquee_



_ _

**Destruction**

Als er één genre meermaals aanwezig is op de affiche van Antwerp Metal Fest is het wel thrashmetal. Het Duitse Destruction staat dan ook meer dan op zijn plaats op een podium als deze. Het is al weer even geleden dat Destruction op een Belgisch festival stond dus dat kan ook alleen maar meevallen.

_Zaterdag 8 juli / 20u20 – 21u20 / Mainstage_



**Sepultura**

Waar is de tijd dat de broertjes Cavalera nog aan het roer stonden van thrashmetal band Sepultura? De hervormde band heeft ondertussen ook al verschillende jaren ervaring en evolueren doet Sepultura ook nog steeds. Headliner waardig? Zeker en vast!

_Zaterdag 8 juli / 22u45 – 00u00 / Mainstage_



**Moments**

Eén van de weinige hardcore bands op de affiche dit jaar is Moments. Na hun passage op Groezrock en met een nieuwe EP op zak is de band helemaal klaar om de marquee te komen afbreken. Moments maakt zienderogen stappen en dat zal ook in Antwerpen niet onopgemerkt voorbij gaan.

_Zondag 7 juli / 17u10 – 17u50 / Marquee_



**Diablo Blvd**

Een nieuw album, een Europese tour,&#8230; een nieuw Diablo Blvd tijdperk is aangebroken! Hoewel de band rond Alex Agnew tijdens Antwerp Metal Fest nog bezig is aan hun nieuwe album 'Zero Hour', komt de band voor één keer uit de studio. Wij hopen alvast op een paar exclusiefjes!

_Zondag 7 juli / 19u50 – 20u50 / Mainstage_



**Toxic Shock**

Nog een band die van niet ver moet komen is Toxic Shock. Met hun hardcore/thrash/crossover muziek staat deze band bekend voor het op zijn kop zetten van podia en publiek. Dit demonstreerden ze al eerder op Groezrock, Pukkelpop en jawel, Antwerp Metal Fest. Eén woord, twee lettergrepen: moshpit!

_Zondag 7 juli / 21u00 – 21u45 / Marquee_



**Death Angel**

Eén van onze favoriete thrashmetal bands is zonder twijfel het Amerikaanse Death Angel. Met hun nieuwe album 'The Evil Divide' liet de band enkele heavy tunes vallen. Ook al is de band jaarlijks meer te zien op verschillende Belgische podia, teleurstellen doet dit vijftal nooit. Een meer dan gepaste headliner dus!

_Zondag 7 juli / 22u00 – 23u15 / Mainstage_



info en tickets:

<blockquote data-secret="cOi7wPH917" class="wp-embedded-content">
  <p>
    <a href="http://www.antwerpmetalfest.be/">Line-Up</a>
  </p>
</blockquote>