---
title: 'review: to live among wolves – living.losing'
thumbnail: 'https://res.cloudinary.com/rockxxl/image/upload/v1547670554/a0921254073_10.jpg'
date: '16 Jan 192019, 22:15'
category: Album reviews
author: Seppe Van Ael
---
Nog niet zo lang geleden bood zich in het Nederlandse Zeeland een nieuwe band aan: to live among wolves. Ook een eerste plaatje volgende snel. Hun debuut EP kreeg de naam ‘living.losing’ en is net zoals de bandnaam geschreven zonder hoofdletters. 

Opener ‘Act 01: Death’ en het daarop volgende ‘Act 02: Alive’ geven mooi de sfeer weer. De rare mix van verschillende genres is meteen ook het sterke punt van to live among wolves. De band brengt hardcore, maar op hun eigen alternatieve manier. Schreeuwerige vocals, tempowissels, het nonchalante van punk,… Het klinkt misschien allemaal wat chaotisch, en dat is het ook, maar to live among wolves komt er op één of andere manier wel mee weg. Het aanstekelijke refrein in single ‘All Victims’ sluit de EP op een gepaste manier af. ‘living.losing’ is geen slechte start, maar we zijn vooral benieuwd naar de evolutie van de band. Laat dat volgende plaatje maar komen!    

score: 6/10

<iframe width="560" height="315" src="https://www.youtube.com/embed/md86H36xGHY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
