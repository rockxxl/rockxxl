---
id: 3151
title: Fabulae Dramatis album release 2017
category: Live reviews
date: 2017-10-09T17:19:30+00:00
author: Seppe Van Ael
layout: post
permalink: /live-review/live-review-fabulae-dramatis-album-release-2017/
thumbnail: >-
  https://res.cloudinary.com/rockxxl/image/upload/20294365_1133047693461791_3024356310451581543_n.jpg
---
**Op zaterdag 30 september vond de releaseshow van Fabulae Dramatis nieuwste album 'Solar Time's Fabels' plaats in Olen. Samen met Elusion en Solitude Within mochten we ons verwachten aan een prachtige live show.**
**Solitude Within** uit Ninove kreeg de eer om te openen. Deze symfonische rock/metal band bestaat nog niet zo erg lang, maar ze brachten zolang hun debuut 'Disappear' uit. Muzikaal zit alles mooi in elkaar en ze brachten ook een prachtige live show. Een klein minpuntje was het geluid in de zaal dat niet helemaal op en top was. Al bij al hebben we erg genoten en we zullen vast niet de enige geweest zijn.

De reden van de avond was natuurlijk **Fabulae Dramatis**. Hun eerste album 'OM' kwam uit in 2012 en stelde dus hun opvolger 'Solor Time's Fabels' aan het publiek voor. Deze band komt uit Brussel, maar heeft ook enkele leden die uit Colombia komen. Muzikaal werden we getrakteerd op een gevarieerd optreden waar verschillende metalstijlen aan bod kwamen. Ze zijn heel moeilijk in een hokje te plaatsen omdat hun muziek erg breed gaat. Van een puur symfonisch geluid tot death metal. Ondanks dit een studioproject is hopen we dat deze band op regelmatige tijdstippen optredens inplant. Deze show was in ieder geval de moeite waard!

Headliner van de avond was **Elusion**. Deze band werd opgericht door Domingo Smets nadat hij zijn vorige band Ancient Rites verliet. We zagen Elusion al een aantal keer live en de band heeft in korte tijd heel wat vooruitgang geboekt. Ondertussen bracht de band al één EP 'Desert Of Enticement' uit. Alle songs van deze EP werden gespeeld en we kregen ook wat nieuw werk te horen. Het nieuw werk klonk veelbelovend we hopen dat ze binnenkort komen aanzetten met hun eerste full album.
