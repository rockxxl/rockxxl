---
id: 1399
title: Charcoalcity - Greyscale
category: Album reviews
groups: Charcoalcity
album: Greyscale
date: 2017-02-03T22:25:38+00:00
author: Seppe Van Ael
layout: post
permalink: /album-review/review-charcoalcity-greyscale/
thumbnail: >-
  http://res.cloudinary.com/rockxxl/image/upload/CD-front.jpg
---
Het Oost-Vlaamse Charcoalcity zag het levenslicht in 2014 door jawel, enig lid Peter De Zutter. Het eerste album 'Greyscale' werd volledig ingespeeld door Peter en ook de artwork nam hij voor z'n rekening. Uiteraard wordt de industrial metal van Charcoalcity live bijgestaan door andere muzikanten. Een interessant project, maar net zoals het genre toch wel redelijk gewaagd.

'Darkness Rules' mag Greyscale aftrappen. Dit nummer begint als een soort intro die vooral mysterieus en donker aanvoelt. Eenmaal het nummer echt in gang komt horen we meteen de industriële invloeden die mooi blenden met genres als gothic en new wave. Darkness Rules zou een nummer van Marilyn Manson kunnen zijn mits de stevigheidsgraat een tikkeltje wordt opgetrokken. We werden dan ook verrast dat het nummer 'Feed Me' dat volgt op Darkness Rules helemaal een andere kant op gaat. De industrial achtergrond is er nog steeds maar het lijkt wel of Feed Me uit de jaren 80 komt met z'n aanstekelijk refrein en typische gitaarsolo. Met nummers als pakweg titelsong 'Greyscale' en 'There Is No God' wordt de gaspedaal toch stevig ingedrukt. Hier lijkt het muzikaal dan weer meer op bands als Rammstein. Buiten de stevige gitaren zijn het ook de melodische gedeeltes die genoeg aandacht krijgen.

Charcoalcity is een project dat uitgegroeid is tot een band die er gewoonweg staat. Het sterke aan deze band is dat de nummers gemaakt zijn door één persoon en dat is te horen. Hoewel er verschillende stijlen gemixt worden heeft Charcoalcity een zeer duidelijke sound die gedurende het album overeind blijft. Er is werk gestoken in deze Greyscale, er is geëxperimenteerd, de passie loopt gewoon van dit plaatje af, &#8230; Natuurlijk is industrial geen alledaags genre en is het niet gemakkelijk om het grote publiek hiervoor warm te krijgen. 100 procent overtuigd zijn we dan ook nog niet maar ik weet wel dat het potentieel in deze band erg groot is. Met Greyscale is de kop eraf en is het enkel nog verder bouwen op dit toch wel degelijk debuut.

score: 7/10
