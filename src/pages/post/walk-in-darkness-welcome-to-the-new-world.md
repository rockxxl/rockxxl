---
id: 4567
title: Walk in Darkness - Welcome To The New World
category: Album reviews
groups: Walk in Darkness
album: Welcome To The New World
date: 2018-03-27T15:25:48+00:00
author: Seppe Van Ael
permalink: /album-review/review-walk-in-darkness-welcome-to-the-new-world/
thumbnail: >-
  https://res.cloudinary.com/rockxxl/image/upload/a0082174919_10.jpg
---
The band Walk in Darkness (2015) bracht in februari hun tweede album ‘Welcome To The New World’ uit, exact een jaar na hun eerste album ‘In The Shadow oOf Things’. De band is vermoedelijk van Italiaanse herkomst, maar dit kan niet bevestigd worden want vier van de vijf bandleden wensen anoniem te blijven. Hun zangeres Nicoletta Rosellini, afkomstig van Toscane, zingt ook bij de band Kaldia.

Het eerste wat je opvalt als je het album bekijkt, is de prachtige cover ontworpen door Carlos Fides. Welcome to the New World bevat acht tracks waaronder twee ballads. Het album start sterk met het nummer ‘Crossing the Final Gate’. Een goede afwisseling tussen Nicoletta’s en gastvocalist Emiliano Pasquinelli’s hun stemmen, de rustige piano intro en het zwaardere einde zijn de ideale combinatie voor een begintrack. Het tweede nummer op het album is ‘Sailling Far Away’. Een ballad met een melancholische tekst. Ook dit nummer bevat een gastartiest, in dit geval, violist Gabriele Boschi. Het nummer ‘Rome’ is één van de meest uitspringende tracks op het album. Hierin toont Nicoletta dat ze beide kop- en borststem goed beheerst door in harmonie te zingen met zichzelf. Dit geeft het nummer een speciale sound. ‘I’m the Loneliness’ is de zwaarste track. Ook op dit nummer zingt vocalist Emiliano mee, maar het is de rest van de band dat in dit nummer de show steelt. Fantastisch gitaar-, drum- en synthwerk zorgen ervoor dat dit nummer het beste nummer op het album is. ‘Welcome to the New World’ wordt afgesloten door de ballad ‘A Way to the Stars’. Op het eerste zicht lijkt het raar om een album af te sluiten met een ballad, maar wanneer je ‘A Way to the Stars’ beluistert snap je meteen waarom ze hiervoor gekozen hebben.

Over het algemeen is het een album dat door veel mensen geapprecieerd kan worden, omdat ze een redelijk toegankelijke sound hebben. Een klein minpuntje is dat er weinig variatie is tussen de nummers, maar als je elke track apart beluistert hoor je zeker en vast groei mogelijkheid. Een album om trots op te zijn dus! Een aanrader voor fans van bands zoals Lacuna Coil.

score: 8/10
