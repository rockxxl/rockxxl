---
id: 2374
title: The Silent Wedding - Enigma Eternal
category: Album reviews
groups: The Silent Wedding
album: Enigma Eternal
date: 2017-05-15T09:16:59+00:00
author: Seppe Van Ael
permalink: /album-review/review-the-silent-wedding-enigma-eternal/
thumbnail: >-
  https://res.cloudinary.com/rockxxl/image/upload/klara-tsw.jpg
---
De Atheners van The Silent Wedding hebben zichzelf weer overtroffen met hun nieuw album ‘Enigma Eternal’. Vier jaar na hun laatste album ‘Livin’ experiments’ (2013) kunnen fans zich weer verachten aan een progressieve powermetal sound. The Silent Wedding bestaat reeds 11 jaar en heeft al een mooie carrière als support act voor onder andere Saxon, Fates Warning, Maiden uniteD en vele anderen.

De eerste track, ‘A Living Experiment’ zet meteen de sfeer voor de rest van het album, beginnend met een rustige piano riff die al gauw overgaat naar de hevige gitaar van ‘Shadow & Dust’. Dit nummer toont hoe variant Karanastasis’ stem is, startende met een “groffe” stemklank in de strofes en een prachtige vibrato in het refrein. Een volgend nummer dat er zeker uit springt is ‘Loneliness’. In deze ballad is het Thermos die de sfeer legt met zijn keyboard gevolgd door de gitaar van Katsaros. De zwaardere tracks zoals ‘Catharsis’, ‘Closer To The End’  en ‘Silence’ bevinden zich achteraan het album en zijn een mooie afsluiter van ongeveer 50 minuten progressieve powermetal.

De mannen van The Silent Wedding tonen met ‘Enigma Eternal’ nogmaals dat ze stuk voor stuk goede muzikanten zijn. Een goede balans tussen zware gitaren, meezingers en rustige pianopartijen zorgen voor een uurtje headbang plezier.

score: 8/10
