---
id: 143
title: Kontrust
category: Interviews
band: Kontrust
date: 2016-10-28T14:25:00+00:00
author: Seppe Van Ael
layout: post
permalink: /interview/interview-kontrust/
thumbnail: >-
  http://res.cloudinary.com/rockxxl/image/upload/just-kontrust.jpg
---
**Trek die lederhosen dirndl’s al maar aan, want het Oostenrijke Kontrust zal uzelf uit uw broek slaan! Tijdens Metal Female Voices Fest hadden we het genoegen om met zangeres Agata en gitarist Mike de band uit te lichten.**
**Hey! Ik wil jullie op voorhand al graag bedankt voor dit interview met RockXXL. Kijken jullie uit naar de show?**
Absoluut! We waren hier reeds in 2013 en speelden een aantal shows in Nederland, maar niet per sé in België. We waren uiteraard super enthousiast toen we hoorden dat we terug geboekt waren voor MFVF!

**Voor onze lezers die Kontrust niet kennen, kan je van de band een korte beschrijving geven?**
We komen uit Oostenrijk en momenteel bestaan we tien jaar. Zoals het festival hier zelf al zegt hebben we een zangeres bij, maar we hebben ook een zanger in ons team. Het speciale aan Kontrust is, is dat we een zeer energieke band zijn, we houden dus van een zeer fysieke performance. Muzikaal gezien zitten we binnen de cross-over sectie, maar toch rock- en metal georiënteerd. Dit plaats ons toch een stukje buiten het stereotype band dat je tijdens het festival hier ziet.

**Explositive is een zeer energiek album. Vertelt elk nummer zijn eigen verhaal of gaat het hier dan meer over een onderliggend conceptalbum?**
Wel, eigenlijk hebben we nog nooit een conceptalbum gedaan als je dat bedoelt. Wat we wel doen is een hoop ideeën bij mekaar gooien en dan toch een ‘soort van verhaal’ proberen te maken doorheen het album. Het is echter niet zo dat we bijvoorbeeld een verhaal van een persoon vertellen van begin tot einde. Het gaat dan vaak over dingen die je in je leven wil bereiken, dagdagelijkse moeilijkheden. Zo hebben we bijvoorbeeld een nummer ‘Monkeyboy’ dat gaat over hoe gek we wel zijn of gewoonweg ons nummer ‘Dance’ wat je zelf al wel kan raden; gewoon dansen!

**Jullie hebben al een aantal shows achter de rug, maar welke van deze shows is jullie het meeste bijgebleven?**
Dat is zeker het Woodstock festival in Polen in 2011 waar we tevens onze videoclip van ‘The Butterfly Defect’ opnamen. We hadden al een aantal keer in Polen gespeeld en werden steeds enthousiast onthaald, voornamelijk ook omdat Agathe, onze zangeres, Poolse roots heeft. We werden door Woodstock gevraagd en kregen pertinent een co-headliner plaats aangeboden waar we dan voor 50.000 mensen mochten spelen.

**De muziekindustrie is tegenwoordig onderhevig aan verandering door de crisis, minder subsidies,… Waar plaatsen jullie Kontrust binnen vijf jaar in de culturele sector?**
Wel, in de muziekindustrie is alles mogelijk. Je kan het bijvoorbeeld zeer moeilijk hebben als band, maar dan plots een nummer schrijven dat binnen de twee weken een hit is. We zijn zelf altijd onafhankelijk geweest, hebben alle touwtjes zelf in handen en een entourage rondom ons die zeer goed voor ons zorgen en ons bijstaan met raad en daad. Alles wat we doen financieren we ook zelf, dus hoeven we ook geen verantwoording af te leggen. Als we iets willen doen, dan doen we het gewoon. We geloven ook dat de toekomst binnen de muziekindustrie niet in fysieke/digitale albums ligt, maar wel sterke video’s en hitsongs. Al onze fans komen vrijwel van YouTube of andere social media.

**Welk bands/muziekstijlen hebben een invloed op de muziek van Kontrust?**
We doen gewoon wat we willen, maar om toch een antwoord op je vraag te geven: bands uit de jaren 90! We bedoelen dan bands als Rage Against The Machine, Korn,… Iedereen binnen de band heeft z’n eigen favorieten en die ideeën worden dan samen in de mix gegooid. We willen natuurlijk ook geen copycats zijn, maar dat zijn we ook niet!

**Al jullie videoclips zijn vrij excentriek; hoe komen jullie in godsnaam bij zo’n concept?**
Ik neem bijvoorbeeld Bomba. Aanvankelijk willen we altijd de creepy, duistere band zijn, maar tijdens bijvoorbeeld de opnames van ‘Bomba’ waren we absoluut blut. In zulke situaties moet je natuurlijk creatief zijn en ga je nadenken over: ‘Wat kunnen we doen wat stom en grappig tegelijkertijd is?’. Bij ‘Bomba’ trokken we gewoonweg onze traditionele Oostenrijkse outfits aan, en wonder bij wonder sloeg dit in als een bom(ba) (lacht)!
