---
id: 3198
title: X-Ray Cat Trio - I Lied
category: Album reviews
groups: X-Ray Cat Trio
album: I Lied
date: 2017-10-23T14:04:13+00:00
author: Seppe Van Ael
layout: post
permalink: /album-review/review-x-ray-cat-trio-i-lied/
image: x-ray-e1508767402798.jpg
---
Wat krijg je als je garagerock mixt met rock ‘n roll? Het antwoord is simpel: X-Ray Cat Trio. Meer specifiek: hun laatste EP ‘I Lied’. ‘I Lied’ telt vier nummers en werd enkel uitgebracht op 7” vinyl. Deze EP wijkt een beetje af van wat we gewoon zijn van deze Engelsmannen, maar beklagen hoeft de band alvast niet te doen.

Openen doet ‘I Lied’ met een gelijknamig nummer. De zweverige en rauwe surfrock die we gewoon zijn van X-Ray Cat Trio wordt ingeruild voor bijna pure garagerock. Onderscheiden doet dit trio in hun refrein met backings die ons doen denken aan de Beatles en een zeer rock ‘n roll baslijn die alles wat meer dimensie geeft. Het nummer ‘Ram Riders’ zorgt voor een korte instrumentale pauze die bijna een soundtrack zou kunnen zijn voor een westernfilm. ‘Lonely On A Saturday Night’ lijkt zowel muzikaal als productioneel rechtstreeks uit de jaren 60 te komen en dat kan ons wel smaken. Deze is gewoon lekker simpel, maar ook vooral aanstekelijk. Op het elan van de soundtracks sluit ‘The Devil’s Come Rag’ af met een kort stukje muziek dat dan weer doet denken aan een stomme film van pakweg Charlie Chaplin.

Hoewel dit Engelse trio op ‘I Lied’ de simpliciteit wat meer is gaan opzoeken werkt dit wel zeer aanstekelijk. Het meezinggehalte wordt verhoogd en ook een dansje placeren is hier niet uit de orde. X-Ray Cat Trio bracht met hun vorige plaat ‘Out For Blood’ een geweldig staaltje rock ’n roll dat vooral in z’n geheel wel kon tellen, maar misschien minder gemakkelijk luisterde dan ‘I Lied’. Zeer kort, maar vooral zeer krachtig!

score: 8/10

&nbsp;