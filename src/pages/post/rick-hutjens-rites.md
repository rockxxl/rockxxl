---
id: 4962
title: Rick Hutjens 
category: De Platenkast
groups: Rites
date: 2018-06-05T10:25:33+00:00
author: Seppe Van Ael
layout: post
permalink: /news/de-platenkast-rick-hutjens-rites/
image: 1505495_10207101181316289_567156715778934612_n-e1528194322726.jpg
---
**Met hun nieuwe EP 'Misery Is Company' zakte de Nederlandse hardcore punk band Rites af naar Engeland. Ook zien we deze heren en dame meer en meer verschijnen in ons eigen Belgenlandje. Als we de band tegenkomen op een optreden praat drummer Rick maar al te graag over muziek. Dat is dan ook de reden dat we met hem in zijn platenkast doken.     **

**Om te beginnen: cd of vinyl?**
  
Vinyl.

**Door welke plaat ben je in aanraking gekomen met de muziek die je nu luistert?**

_Prodigy – The Fat Of The Land_

Mijn muzikale opvoeding is begonnen met Pink Floyd – Dark Side Of The Moon. Dit is de plaat die mijn vader meer dan regelmatig draaide. Daarnaast heb ik vooral mooie herinneringen aan Prodigy – The Fat Of The Land. Toen ik een jaar of 12 a 13 jaar was luisterde ik vrij veel naar dance. Dit deden de meeste kids van mijn leeftijd toen. Door een vriend werd mij toen Prodigy aangeraden. De link tussen ‘rock’ en dance zorgde ervoor dat ik verder ging kijken waardoor ik al snel de verzamelplaten van Punk O Rama ontdekte. Vlak daarna speelde Down By Law in de stad waar ik toen woonde. De rest is geschiedenis.

[<img class="alignnone size-thumbnail wp-image-5138" src="R-26194-1300100128.jpeg.jpg)

**Wat is je favoriete Belgische plaat?**
  
_Teenage Lust – We Have_

Ik speelde een tijd in de band Calloused. Via via kwam ik toen in contact met de prachtige mensen van Teenage Lust. Als American Nightmare fan was ik meteen verkocht! Ik ben na Calloused een tape-label begonnen waarmee we hun eerste EP hebben uitgebracht. Deze band bestond uit fantastische mensen met zeer goede songs. Ik heb vele shows van ze gezien en ben een aantal keer met ze mee geweest op tour.
  
Daarnaast luister ik momenteel veel naar 'Ease' van Slow Crush en ik wil in het speciaal ook '17666' van Cornflames, 'Vaudeville' van Circle, 'Burst' van Brutus en 'Minister of Death' van The Setup vermelden. Stuk voor stuk zeer goede Belgische platen!

<img class="alignnone size-thumbnail wp-image-5136" src=">

**W****elke plaa****t i****s de ‘guilty pleasure’ uit je platenkast?**

_Lady Gaga – Joanne_
  
Ik heb geen guilty pleasures. Mensen die mij een beetje kennen weten dat ik naast hardcore en punk ook veel pop en hiphop luister. De laatste tijd komt Joanne van Lady Gaga veel voorbij.

[<img class="alignnone size-thumbnail wp-image-5135" src="268x0w.jpg)

**Op welke plaat kan je je eens goed afreageren?**
  
_Converge – Jane Doe_

Geweldige plaat die erg therapeutisch werkt voor mij. Vreemd genoeg is het een plaat die ik ook regelmatig draai om te ontspannen.

[<img class="alignnone size-thumbnail wp-image-5134" src="220px-Converge-JaneDoe.jpg)

**Een vriend vraagt je advies over punk. Welke plaat raad je hem aan?**

_The Ramones – The Ramones_

Dit is een heel lastige vraag. Dit hangt volledig af van wat die vriend al luistert. Waarschijnlijk The Ramones.

[<img class="alignnone size-thumbnail wp-image-5137" src="Ramones_-_Ramones_cover.jpg)

**Heb je een absolute top 3?**
  
Ik maak er twee top drie lijstjes van. Eén voor hardcore en één voor punk.
  
Punk:
  
1. _Hot Water Music – No Division_
  
2. _Jawbreaker – Dear You_
  
3. _The Get Up Kids – Something To Write Home About_

[<img class="alignnone size-thumbnail wp-image-5139" src="220px-TheGet-UpKidsSomethingtoWriteHomeAbout.jpg)

Hardcore:
  
1. _American Nightmare – The Sun Isn’t Getting Any Brighter_
  
2. _Chain Of Strength – The One Thing That Holds True_
  
3. _Converge – Jane Doe_

[<img class="alignnone size-thumbnail wp-image-5143" src="220px-Converge-JaneDoe.jpg)