---
id: 1927
title: Insanity Alert - Moshburger
category: Album reviews
groups: Insanity Alert
album: Moshburger
date: 2017-03-17T19:31:02+00:00
author: Seppe Van Ael
layout: post
permalink: /album-review/review-insanity-alert-moshburger/
image: a3934439289_10-e1489771488546.jpg
---
In een wereld van terroristen en oorlog is er Insanity Alert om het lichtpuntje in het donker te brengen. Waar bands als pakweg Municipal Waste hun gal Spauwen over politiek steekt Insanity Alert de draak met longboards, disco's en David Guetta, om er enkele te noemen. Na hun eerste self-titled album zijn deze Oostenrijkers aangekomen aan hun tweede langspeler 'Moshburger'. Nog sneller, nog harder maar vooral nog minder serieus.

'Moshburger' opent met het net geen twee minuut durende 'Disco Demolition'. Het lijkt erop dat Insanity Alert nog geen haar veranderd is tegenover hun eerste plaat. Korte thrashmetal/ crossover nummers die je een sterk old-school gevoel geven, denk maar aan bands als D.R.I.. We krijgen 15 nummers voorgeschoteld die er in 25 minuten allemaal doorvliegen. Hoewel Insanity Alert zich tekstueel vooral stort op het humoristische en muzikaal alleen maar de snelste wilt zijn, zijn hun nummer ongelofelijk catchy. Zoals het genre wel vaker heeft lijken de nummers sterk op elkaar, maar dat is bij deze plaat het minste van onze zorgen. De muziek van Insanity Alert heeft één of andere verslavende kracht waardoor we deze plaat gerust non-stop een hele dag willen draaien. Stilstaan is trouwens ook geen optie.

Met hun tweede plaat 'Moshburger' heeft Insanity Alert er een uitstekend visitekaartje bij. Geweldige muziek, een mooie artwork,&#8230; een perfecte plaat als je het mij vraagt. De thrashwereld heeft er sinds 2011 een band bij die met 'Moshburger' klaar is om de wereld te veroveren, let op mijn woorden!

score: 8,5/10
