---
title: Thorium - Thorium
thumbnail: >-
  https://res.cloudinary.com/rockxxl/image/upload/v1548701024/39589254_1793119644140408_5164143096161632256_n.jpg
date: 2019-01-28T18:42:57.672Z
eventDate: 2019-01-28T18:42:57.706Z
category: Album reviews
author: Seppe Van Ael
---
Drie voormalige leden van het West-Vlaamse Ostrogoth kwamen vorig jaar aanzetten met een nieuwe band: Thorium. De Nederlandse David Marcelis (Lord Volture, Fire Force) vervoegde de band in hun rangen als zanger. We kregen hun selftitled debuut in de bus, niet zolang na het ontstaan van de band in de vorm van een schijfje met negen nummers. Stuk voor stuk zijn het mooi uitgebouwde heavy/ power metal songs die meteen een nostalgisch gevoel oproepen. Een leuk detail is het openingstrack die de naam Ostrogoth kreeg. De hoge noten en aanstekelijke refreinen maakt ‘Thorium’ een authentiek plaatje vol meezingers en headbangers. Thorium maakt alles behalve een nieuw soort muziek en ook qua invloeden blijft het allemaal in één lijn. Het genre heeft echter zijn charme en deze band weet verdomd goed waar ze mee bezig zijn. Meer is er niet nodig voor een mooie, amusante, gemakkelijk luisterbare heavy metal plaat! 

score: 8/10 

<iframe width="560" height="315" src="https://www.youtube.com/embed/z0l5dr8N2EA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
