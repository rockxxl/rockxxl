---
id: 1707
title: 30,000 Monkies - I Ate Myself To Grow Twice As Big
category: Album reviews
groups: 30,000 Monkies
album: I Ate Myself To Grow Twice As Big
date: 2017-02-25T15:29:57+00:00
author: Seppe Van Ael
layout: post
permalink: /album-review/review-30000-monkies-i-ate-myself-to-grow-twice-as-big/
image: a1708940688_10-e1488033680159.jpg
---
Het Limburgse viertal van 30,000 Monkies is ondertussen aangekomen aan hun derde album: I Ate Myself To Grow Twice As Big. Zoals het cliché zegt is de derde plaat de beste, maar dan zal de band het beter moeten doen dan op hun vorige EP 'Somewhere Over The Painbow', en dat is een hele klus. Wij gaven deze noiserockers het voordeel van de twijfel en stortte ons op een rollercoaster van nachtmerries en gecontroleerde chaos.

Openen doet 'I Ate Myself To Grow Twice As Big' in stijl. 'Melæna' begint met geschreeuw en bouwt gans het nummer op tot het ontspoort in een portie blastbeats en atypische ritmes die dan abrupt onderbroken worden door cleane gitaren om het nummer af te sluiten. Single 'Coproliet' begint dan weer meteen in complete chaos en drukt ook de stempel van noiserockband een stukje dieper. 'Coccinelle' benadrukt de sludge kant van 30,000 Monkies en 'Mountainesque II' grijpt ook weer terug op de gewoonlijke cafeïne gebaseerde chaos van dit viertal. We gaan nog even op trip met 'Apollo' en 'Mountainesque I' en eindigen zoals op voorgaande albums met een bijna 13 minuut durend nummer dat dit keer de naam 'Juice' heeft gekregen. Juice is volledig instrumentaal en lijkt wel een mengeling van sludge en ambient. Een redelijk zware afsluiter, maar minder hadden we niet verwacht van deze Limburgers.

Consouling Sounds brengt veel donkere platen op de markt, maar ook het noise/ ambient gebeuren krijgt een hoop aandacht op dit Gentse platenlabel. Laat het nu net een mengeling van deze twee zijn waar 30,000 Monkies mee aan de slag is gegaan. I Ate Myself To Grow Twice As Big is chaotischer, minder gestroomlijnd maar vooral ook meer noisy dan zijn voorgangers. Dit plaatje duurt 40 minuten met als gevolg dat hij zwaar op je maag ligt. Het voordeel is wel dat deze goedkoper is als drugs, met hetzelfde resultaat!

score: 7,5/10
