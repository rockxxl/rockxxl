---
title: Amörtisseur - Ik Hang Het Uit
thumbnail: >-
  https://res.cloudinary.com/rockxxl/image/upload/v1547670105/Am%C3%B6rtisseur_voorkant__1.jpg
date: 2018-01-01T17:25:00.000Z
category: Album reviews
author: Seppe Van Ael
---
Begin vorig jaar kwam het Antwerpse Amörtisseur aanzetten met hun eerste album 'Lemmium'. Deze bestond uit twaalf Motörhead nummers vertaald naar het Antwerps. Zo werd 'Schuppenaas' (Ace Of Spades) een waar fenomeen bij heel wat Antwerpse metalheads. 

'Ik Hang Het Uit' is het vervolg op de eerste plaat. Dit keer in vorm van een EP. We zien de originaliteit van Amörtisseur, maar hetzelfde verrassende effect bekomen met een tweede album was volgens ons een onmogelijke opdracht. Tevroeg beoordeeld... De zes nummers die 'Ik Hang Het Uit' telt, zijn vergezeld van enkele gastartiesten. Slongs Dievanongs en Halve Neuro passeren bijvoorbeeld de revue op de titeltrack. Ook horen we Marcel Vanthilt en Goe Vur In Den Otto. Amusant is het zeker weer en ook muzikaal valt er weinig op aan te merken. De uitdaging? Platen blijven maken zoals 'Lemmium' en 'Ik Hang Het Uit'. Wij geven de band alvast het voordeel van de twijfel! 

score: 8/10
