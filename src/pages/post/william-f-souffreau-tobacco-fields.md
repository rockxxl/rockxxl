---
id: 3536
title: William F. Souffreau - Tobacco Fields
category: Album reviews
groups: William F. Souffreau
album: Tobacco Fields
date: 2017-12-07T20:24:27+00:00
author: Seppe Van Ael
permalink: /album-review/review-william-f-souffreau-tobacco-fields/
thumbnail: >-
  https://res.cloudinary.com/rockxxl/image/upload/R-11095842-1509790117-7497.jpeg.jpg
---
William F. Souffreau, nog nooit van gehoord? Wat als ik Irish Coffee laat vallen, de hardrockband uit Aalst die al sinds 1970 meegaat. Dat zal bij velen al wel een belletje doen rinkelen. Met zijn eerste soloplaat ‘Tobacco Fields’ gooit hij zijn muziek over een andere boeg en focust hij meer op blues. Klaar voor een flashback naar de jaren 60,70 en 80?

Openen doet dit plaatje met titeltrack ‘Tobacco Fields’. Deze klinkt meteen lekker bluesy en de instrumenten, vooral de gitaar, krijgen een hele hoop aandacht. ‘Take Me Home’ klinkt dan weer wat luchtiger. Deze maakt gebruik van een orgel en luistert, hoewel er toch een hele hoop terug te vinden is, lekker gemakkelijk. Het nummer ‘Crazy Old Town’ doet ons dan weer denken aan country en ‘Schooldays’ is gewoonweg pure rock ’n roll. ‘Going Back’ gaat terug naar het Irish Coffee tijdperk en rockt lekker door. Allemaal grote lijnen die ‘Tobacco Fields’ omschrijven. Er is gewoon zoveel te horen dat een uitgebreide review gemakkelijk vier a4’s zou innemen.

Of het nu rock ’n roll, hard rock, country of blues is, William F. Souffreau heeft voor ieder wat wils. Productioneel is ‘Tobacco Fields’ zeer sterk: veel verschillende instrumenten komen aan bod, de genres worden stuk voor stuk perfect uitgevoerd, de muziek en de teksten zijn al eveneens de moeite,… William is het na al die jaren nog niet afgeleerd, in tegendeel. Vakmanschap, meer is er niet nodig om deze plaat te omschrijven. Alle fans van eerder genoemde genres kunnen deze plaat gerust blind aanschaffen, neem dat maar van ons aan.

score: 9,5/10
