---
id: 1409
title: Sister May - My Absolute Defiler
category: Album reviews
groups: Sister May
album: My Absolute Defiler
date: 2017-02-04T22:50:48+00:00
author: Seppe Van Ael
layout: post
permalink: /album-review/review-sister-may-my-absolute-defiler/
thumbnail: >-
  https://res.cloudinary.com/rockxxl/image/upload/16265917_1642249372747492_3649620135149402787_n.jpg
---
Pas vorig jaar werd de West-Vlaamse rockband Sister May opgericht. Een klein jaar later komt de band aanzetten met hun eerste plaatje ‘My Absolute Defiler’. Deze in de vorm van een EP met vier nummers. De artwork ziet er alvast dik oke uit, maar is de muziek dat ook?

Openen doet My Absolute Defiler met ‘Memory Lane’. Memory Lane start met een baslijn en een streepje gitaar voordat de rest van de instrumenten invallen. Dit nummer liet ons meteen merken wat de sound van deze band is en vat tevens de EP al mooi samen. Ruw, melancholisch, met hier en daar een donker tintje, maar het belangrijkste: het rockt. De sound van dit nummer is bij wijle chaotisch, op een goede manier, maar blijft daardoor ook even op je maag liggen. ‘Not Afraid’ ligt ongeveer in dezelfde lijn maar doet het hier en daar met een extra groove en backings. De backings zijn redelijk nasaal en droog, wat ook het opzet was van deze band, al weet ik niet of dit wel een juiste keuze was. ‘Tomorrow I’ll Be Gone’ doet het dan weer wat rustiger aan en is hierdoor ons favoriet nummer van deze EP. Het rockt nog steeds maar heeft een apart slepend sfeertje dat afwijkt van de typische drukke sound van Sister May. Het vierde en tevens laatste nummer ‘White Snake’ ligt volledig in de lijn van opener Memory Lane en sluit dan ook mooi af zoals de plaat het begon.

My Absolute Defiler van Sister May is zoals gezegd een plaatje met een ruwe donkere sound. De EP duurt slechts 17 minuten maar hij ligt redelijk zwaar. Dit komt door het melancholische geluid van deze band. Misschien niet de beste rockplaat van 2017 maar absoluut wel een goed begin voor een band als deze. Wij zijn alvast erg benieuwd naar de evolutie Sister May want er is nog wat werk aan, maar we hebben het grootste vertrouwen in deze vier West-Vlamingen.

score: 6,5/10
