---
id: 305
title: Cave On Fire - Voices
category: Album reviews
groups: Cave On Fire
album: Voices
date: 2016-06-01T22:08:46+00:00
author: Seppe Van Ael
layout: post
permalink: /album-review/review-cave-on-fire-voices/
image: 1937296_749924468471091_5206940949304470466_n-e1480429631435.jpg
---
Wie herinnert zich ‘Black Horizon’ nog? De debuut EP van Cave On Fire werd door velen goed onthaald en ook wij herinneren dit sympathiek plaatje nog. Ondertussen kwam Cave On Fire aanzetten met hun tweede wapenfeit ‘Voices’. Na een intro is het ‘Break Me’ dat de spits mag afbijten. Het wordt ons meteen duidelijk dat Cave On Fire hun moderne heavy metal sound gewoon hebben doorgezet zonder al te veel veranderingen door te voeren. Krachtige en snelle riffs zijn een soort specialiteit van Cave On Fire. De melodische invloeden die Cave On Fire in hun nieuwe plaat gebruikt doen ons deugd. Geen pure nonsense metal, maar alles is doordachter dan op hun vorig album. Er is nog steeds ruimte voor een moshpit, maar ook de muziek heeft de ruimte gekregen om te groeien.  Het nummer ‘Calling of the Silence’ is hier een perfect voorbeeld van. ‘Voices‘ is een stevig plaatje dat door de fans van de niet al te zware metal wel gesmaakt zal worden. Hier en daar missen we de strakheid in de opnames, maar we kunnen zonder twijfel zeggen dat Cave On Fire grote stappen heeft gezet. Misschien is alles niet al te origineel, maar ‘Voices’ is een aangename plaat. Niet meer, maar zeker ook niet minder.

score: 7/10
