---
id: 124
title: Enemy of Reality
category: Interviews
band: Enemy of Reality
date: 2016-11-07T14:09:58+00:00
author: Seppe Van Ael
layout: post
permalink: /interview/interview-enemy-of-reality/
image: 11083876_738267516291943_5256470957915761030_n-e1480423864869.jpg
---
** ****Als we bij RockXXL aan Griekenland in combo met metal denken, dan denken we ENEMY OF REALITY. Deze Griekse symfonische metalband bestaat nog maar sinds 2014, maar heeft tot nu toe toch al twee albums in het verschiet. Ze verzorgend onder meer het voorprogramma van Anneke van Giersbergen en mochten optreden op het Artmania festival. Reden te meer om een aantal vragen te stellen…**

**Allereerst wil ik jullie bedanken voor de knalshow die jullie gaven. Hoe hebben jullie dit persoonlijk ervaren?**

Voor ons persoonlijk was dit een show om nog maar eens te bewijzen van wat we kunnen en
  
wat we de voorbije jaren gedaan hebben. Het publiek had al de kans om deze
  
nummers door snippets te beluisteren op YouTube. Met deze show speelden we ze
  
volledig, maar met meer energie dan je op het album kan horen.

**Voor zij die Enemy of Reality nog niet kennen, kan je een korte beschrijving van de band geven?**

Enemy of Reality is een Griekse symfonische metalband die bestaat uit vijf personen.
  
Eigenlijk is het niet onze bedoeling om hier van te leven, maar wel om gewoon
  
plezier te hebben en om te mensen op een leuke manier een stukje Griekse
  
mythologie mee te geven.

**Jullie speelden ook op Metal Female Voices Fest 2014; was die ervaring ongeveer gelijk aan deze?**

MFVF is voor ons een groot feest. Ondertussen kennen we bijna iedereen van de crew hier _(een aantal bandleden speelden vroeger ook in Meden Agan die hier in 2013 stonden)._ Tijdens de show in 2014 hadden we wel wat technische problemen, maar dat was deze keer gelukkig wel in orde (lacht). Het was een zeer comfortabele show.

**Metal Female Voices Fest was tevens de releaseparty van jullie album. Kan je meer toelichting geven over de bedoeling van de titel en het artwork?**

Het artwork is gemaakt door (…) en we vonden hem door onze Facebookpagina. Hij is een geweldige artiest en deed onder meer artwork voor Papa Roach, Metallica, Asking Alexandria, … Over de titel gesproken; Arakhne betekent spin in het Grieks en komt van de Griekse mythe hierover. Het verhaal gaat over een meisje in Athene die zeer bedreven was in de kunst van het spinnen. Athene (hier: de godin) kreeg hier verhaal over en zag dat ze inderdaad wel talent had, dus gaf Athene haar bijles. Iedereen van Athene was verbijsterd en zei dat het net was alsof ze les gehad had van een godin. Arakhne wilde geen krediet verlenen dus zei ze dat ze het allemaal zelf geleerd had en dat Athene haar maar moest uitdagen voor een wedstrijd. Wat Arakhne niet wist was dat Athene bij het groepje bewonderaars stond vermomd als een oude vrouw. Athene ontdeed zichzelf van haar gedaante en daagde Arakhne uit. Als de wedstrijd over was bleek dat Arakhne
  
gewonnen was. Athene was woedend en vernielde Arakhne’s werk zonder enige gêne. Athene vond dat Arakhne met de Goden spotte en wilde haar straffen. Uit angst voor die straf pleegde Arakhne zelfmoord, maar Athene wekte haar terug tot leven. Dit keer niet als mens, maar als een spin zodat haar kunst voor haar en haar nakomelingen zowel een lijdensweg als kunstwerk moest worden. Vandaar ook alle spinnen op deze wereld (volgens de mythe).

**Kunnen we dan eigenlijk meer albums in deze stijl gaan verwachten aangezien jullie vorige album ‘Rejected Gods’ ook over de Griekse mythologie handelde?**

We zouden dat dolgraag doen! Allereerst omdat we oorspronkelijk van Griekenland afkomstig zijn en ook omdat we zoveel variëteit aan mythologie hebben. Ik hoop ook voor volgend album dat we nog heviger kunnen gaan qua muziek.

**Op het nieuwe album horen we een aantal gastmuzikanten. Hoe verliep die samenwerking?**

Iliana is hier het magische instrument in, ik weet niet hoe ze het doet maar ze ontmoet zoveel verschillende personen net zoals Chiara Malvestiti (Crysalys, Therion). Iliana stuurde haar het nummer ‘Showdown’ toen het nog in preproductie modus was en Chiara reageerde onmiddellijk dat ze hieraan wilde meewerken.

**Jullie deden nog maar een paar shows, welke is je het meest bijgebleven?**

Dat is een zeer moeilijke vraag, maar dan ga ik toch voor het Metal Female Voices Fest. Niet omdat we hier nu zijn en omdat we een interview doen, maar de sfeer die hier hangt is gewoonweg onbeschrijfelijk. Het is een grote familie, dus ik kom hier niet alleen als band, maar ook als vriend. Ik vind het zalig om ’s morgens toe te komen en iedereen gedag te zeggen of een knuffel te geven!

**De hedendaagse muziekindustrie is onderhevig aan veel veranderingen zoals minder subsidies en steun voor de culturele sector. Hoe gaan jullie daar als band mee om?**

Zoals je weet leven we in Griekenland en ieder jaar wordt het maar erger en erger op financieel vlak. We doen zo hard ons best om tussen ons privéleven door momenten te vinden om bijvoorbeeld de Facebookpagina te onderhouden, te repeteren, contact met fans te hebben,… Ik vertrek morgen terug naar Griekenland om doorlopend 14 uren in een bar te werken aan €3,00 per uur. De situatie is schrijnend, maar we moeten erdoor.

**Wat kunnen de fans verwachten van Enemy of Reality in de nabije toekomst?**

Momenteel zijn er niet echt plannen voor een tournee of iets dergelijks, maar we zouden wel graag, mits financiële hulp, een tournee door Europa doen.
