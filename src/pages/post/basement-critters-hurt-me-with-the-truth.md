---
id: 198
title: Basement Critters - Hurt Me With The Truth
category: Album reviews
groups: Basement Critters
album: Hurt Me With The Truth
date: 2016-09-11T16:50:08+00:00
author: Seppe Van Ael
layout: post
permalink: /album-review/review-basement-critters-hurt-me-with-the-truth/
thumbnail: >-
  https://res.cloudinary.com/rockxxl/image/upload/14233078_1210500492303467_6641423123512748742_n.jpg
---
Een jaar na hun self-titled demo is het West Vlaamse Basement Critters terug met nieuw materiaal. Ze trokken naar Duitsland om een vijf nummer tellende EP op te nemen. Het kind moet een naam hebben en dat is dit keer ‘Hurt Me With The Truth’ geworden. Basement Critters speelt een stevige mengeling van thrashmetal en groovemetal met hier en daar een vleugje hardcore.
  
Live heeft deze band energie met overschot maar hoe zit het nu net op zo’n plat schijfje?

Beginnen doen we met single Brain Bleach. Brain Bleach is met zijn zes minuten ook meteen het langste nummer van de EP. Brain Bleach vat meteen ook perfect de volledige EP samen en drukt de sound van Basement Critters nog eens naar voren. Snelle thrashy ritmes wisselen af met de vaak iets tragere grooves. De vocals worden bijna verteld in plaats van gezongen. Deze worden bijgestaan door stevige backings. Hierdoor ontstaat er een contrast dat Basement Critters alleen maar kracht bijzet. Met het nummer Storm worden de grooves over boord gegooid en krijgen we een puur thrash nummer voorgeschoteld. Ook Nature Strikes Back is hierbij aan te sluiten. Book is dan weer het meest groovy nummer van de EP. Book is een iets trager nummer in afwachting van afsluiter 39:16. 39:16 is te vergelijken met Brain Bleach. Ook kwam dit nummer al eerder voor op de demo maar dan onder de naam: Die Hard.

Hurt Me With The Truth is een EP voor de metalfan die zijn klassieke thrashmetal wil zien volwassen worden. De productie is dik in orde en ook de nummers zelf trekken voldoende aandacht. Hier en daar hebben we toch nood aan een portie extra kracht, maar dit is waarschijnlijk omdat we de livereputatie van deze band kennen.

Score: 7,5/10