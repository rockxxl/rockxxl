---
id: 2133
title: Hexa Mera - Enlightenment
category: Album reviews
groups: Hexa Mera
album: Enlightenment
date: 2017-04-09T16:58:47+00:00
author: Seppe Van Ael
layout: post
permalink: /album-review/review-hexa-mera-enlightenment/
thumbnail: >-
  https://res.cloudinary.com/rockxxl/image/upload/16251854_1322726327750384_7045817867883193562_o.jpg
---
Het Mechelse Hexa Mera staat ondertussen al weer zeven jaar op de planken. De band veroverde in 2013 een plaatsje op het podium van Graspop en niet veel daarna brachten ze hun geweldige eerste full album 'Human Entropy' uit. Het was weer even stil rond deze metalband maar het was stilte voor de storm. Hun nieuwe plaat 'Enlightenment' ligt sinds één april in de rekken en dat is geen grap, in tegendeel. Met het succes van 'Human Entropy' hadden we wat schrik dat evenaren moeilijk zou zijn maar onderschat Hexa Mera nooit! Dat is bij deze nog maar eens gebleken.

Tijd om rustig op gang te komen is er niet. Met 'Empyrean' worden de eerste stevige riffs meteen door de boxen geknald. Ook de vocals van zanger Yannick zetten zoals gewoonlijk een hele hoop kracht bij. De melodische death metal van Hexa Mera is nog geëvolueerd, en hier en daar wordt er geëxperimenteerd met backings en andere soorten zang. Dit is ook het geval op 'The Anthropic Principle'. Met single 'Inhuman' krijgt de wereld een punch in the face. Een ijzersterke tekst, keiharde gitaren en een melodieuze outro zorgen voor een knaller van formaat. 'Dare To Know' wijkt dan weer wat af van het gewoonlijke Hexa Mera patroon. Het zijn vooral de drums die hier met de pluimen gaan lopen. Ook de vocals worden met momenten op een bijna Korn-achtige manier gebracht. Dit nummer voelt wel erg metal aan en is een toffe afwisseling. Het is uiteindelijk 'Union' die de prijs van meest opvallend mee naar huis neemt. Voor degene die dit nummer nog niet eerder op youtube gehoord hebben, 'Union' is een project waarin Hexa Mera maar liefst 12 zangers en een zangeres uitgenodigd. Zoals bijvoorbeeld Peggy van Bliksem, Steven van Off The Cross en Dries van Moments. Een geweldig geslaagd nummer als je het mij vraagt. Ook is het wel eens leuk om clean vocals te horen in een Hexa Mera nummer. Het voorlaatste nummer 'This Bleeding' draagt het motto 'kort maar krachtig'. Het is het kortste nummer van het 'Enlightenment' maar ook het brutste en met momenten ook het snelste. Niet het meest hoogstaande nummer van het album maar wel één van mijn persoonlijke favorieten. Afsluiten doet 'Enlightenment' met jawel&#8230; 'Enlightenment'. De titeltrack van deze plaat haalt nog eens het melodieuze boven, en met succes. Hexa Mera sluit iets rustiger af dan verwacht maar 'Enlightenment' doet dit ongetwijfeld in stijl.

Hexa Mera had met 'Human Entropy' al een plaatsje in mijn hart veroverd. Objectief blijven is dan niet even gemakkelijk als je een plaat als 'Enlightenment' voorgeschoteld krijgt. Eén ding is wel zeker: deze plaat knalt vanachter tot voren! Hexa Mera is zich blijven ontwikkelen en dat heeft zich geuit in meer variatie. De typische Hexa Mera sound is gebleven maar er zijn meer invloeden te horen die alles net wat interessanter maken. Nogmaals eens geweldig respect voor 'Union', wat een dijk van een plaat! 'Enlightenment' kan zonder twijfel een klein meesterwerkje genoemd worden, see for yourself!

score: 9,5/10
