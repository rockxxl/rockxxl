---
id: 1920
title: Waves of Decay - Cycloptic
category: Album reviews
groups: Waves of Decay
album: Cycloptic
date: 2017-03-17T16:58:06+00:00
author: Seppe Van Ael
layout: post
permalink: /album-review/review-waves-of-decay-cycloptic/
thumbnail: >-
  http://res.cloudinary.com/rockxxl/image/upload/666848.jpg
---
Uit de assen van het Westmalse Horny Moses werd Waves of Decay geboren. Ook al bestaat deze band nog maar sinds december, dit vijftal brengt binnenkort hun eerste EP 'Cycloptic' uit. Drie eerder geschreven nummers werden gerecycleerd, en met twee gloednieuwe songs krijgen we een portie metal voorgeschoteld die zich ergens bevind tussen death en industrial, met het melodieuze aspect niet te vergeten.

Openen doet 'Cycloptic' met single 'Destiny'. Deze kregen we bijna exact een maand na het ontstaan van de band al te horen op youtube. Meteen krijgen we een aantal stevige riffs voorgeschoteld die bijgestaan worden door grunts. Naar onze verbazing veranderden deze in clean vocals die dan ook het hele nummer stand houden. Nog een verrassing was het plotse gebruik van elektronica dat gevolgd werd door een agressieve breakdown. Ook titelsong 'Cycloptic' volgt in de lijn van 'Destiny'. Met 'Craving For Misery' verhogen we het aanstekelijke gehalte terwijl 'As I Walk' de roots van deatmetal gaat opzoeken. Afsluiten doen we met 'The Hurricane'. De strofes van dit nummer zijn lekker stevig en staan lijnrecht tegenover het iets rustigere, super catchy refrein. Dit contrast zorgt ervoor dat 'The Hurricane' en 'Destiny' er als de prijzenbeesten van deze plaat uitkomen.

Super hard, super catchy, maar vooral ook vol variatie. Breakdowns, blastbeats, sing-a-longs, elektronische gedeeltes,&#8230; ga zo maar door. Waves of Decay gebruikt veel verschillende stijlen en opties zonder alles te rommelig te laten klinken. 'Cycloptic' heeft misschien nog niet de prijs gewonnen voor beste metalplaat van 2017 maar het is altijd fijn om bands te zien experimenteren met muziek, en dat is wat Waves of Decay heeft gedaan. Wij zijn alvast overtuigd en zijn ontzettend benieuwd naar de volgende stappen en in het bijzonder volgende plaatjes, van deze band. Cycloptic? Een debuut om trots op te zijn!

score: 7,5/10
