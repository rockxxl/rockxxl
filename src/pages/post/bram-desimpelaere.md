---
id: 3087
title: "de platenkast: Bram Desimpelaere"
date: 2017-09-24T10:14:39+00:00
author: Seppe Van Ael
layout: post
permalink: /news/de-platenkast-bram-desimpelaere/
image: braammm-e1506248073264.jpg
---
**Ons kleine Belgenlandje heeft er sinds kort weer een singer-songwriter bij: Bram Desimpelaere. Binnenkort komt zijn eerste EP 'On The Sideline' uit. Door zijn eerste release en zijn jarelange ervaring als trouwe punkfan vonden wij het eens tijd om samen met Bram in zijn platenkast te duiken.**

**Om te beginnen: cd of vinyl?**

Lap dat begint hier al met kiezen tussen cholera en de pest… Ik heb jaren CD verzameld. Ik heb er momenteel een 2000 tal, een paar jaar geleden ben ik gestart met vinyl. Hier heb ik er momenteel al een 400 tal van verzameld. Ik had mezelf de belofte gemaakt wanneer ik een plaat echt bangelijk vind die op vinyl te kopen. Alsook een paar klassiekers moest ik gewoon op vinyl hebben. Wanneer Belgische bands vinyl uitbrengen verkies ik die vaak boven de CD. Locals met een vinyl schaf ik sowieso aan (For I Am, Steele Justice, F.O.D…). Maar aangezien mijn eigen EP op cassette wordt uitgebracht zal ik eens beginnen met cassettes ook. Eerst nog een casettespeler aanschaffen (lacht).

**Door welke plaat ben je echt in aanraking gekomen met de muziek die je nu luistert?**

Eigenlijk door drie platen te gelijk. Ik had een CD bon gekregen op de school waar ik toen zat omdat ik een nieuwe leerling had aangebracht. In de plaatselijke Bilbo kocht ik toen: All Killer No Filler van Sum 41, Janez Detd van Janez Detd. en Budha van Blink 182.

**Wat is je favoriete Belgische plaat?**

In mijn hoofd heb ik er vier (De Fanfaar, Het Zesde Metaal, F.O.D. en Janez Detd., maar als ik echt echt echt moet kiezen ga ik toch voor Anti-Anthems van Janez Detd.. Ik heb die ook al drie keer opnieuw moeten kopen omdat ik die al te veel heb gedraaid. Deze band heeft vooral een belangrijke rol in mijn jeugd gespeeld.

**Welke plaat is de ‘guilty pleasure’ uit je platenkast?**

Dan ga ik voor Goose Bring It On. Ik “haat” elektronische muziek, ik heb hier niets voeling mee. Maar toen ik die plaat voor de eerste keer hoorde had ik er direct een klik mee. Misschien ook een wat chauvinistische gedachte omdat die gasten ook van Kortrijk zijn. Veldhuis en Kemper met 'Half Zo Echt' kan ik ook van voor naar achter zingen. Ook wel een plaat die je niet direct bij een getatoeëerde punkrock lover zou zetten.

**Op welke plaat kan je je eens goed afreageren?**

Ghoh, op veel. Maar eentje waar ik de longen uit mijn lijf mee kan schreeuwen is 'Another Year Of Disaster' van Adept. Zweedse metalcore band met fantastische songtitels &#8220;At Least Give Me My Dreams Back, You Negligent Whore!&#8221;

**Een vriend vraagt je advies over punk. Welke plaat raad je hem aan?**

'Dookie' van Green Day is er eentje die in iedere huiskamer moet staan. Werelderfgoed vind ik dat! F.O.D. met 'Harvest', een top product uit ons kleine Belgenland. Hans heeft zo’n fantastische stem. En ’t zijn nog eens sympathieke mannen ook. 'And Out Come The Wolves&#8230;' van Rancid omdat die zo een dikke klassieker is. Teenage Bottlerocket met 'Warning Device' vindt ik zelf ook een geweldige plaat omdat ik grote fan ben van Kody zijn stem. 'Take of Your Pants and Jacket' van Blink, &#8221;Out Of Bounds' van No Fun At All. Ik denk dat ik wel tientallen platen zou aanbevelen.

**Heb je een absolute top 3?**

Sigur Ros – Takk

Tim Van Doorn – Until I Found Myself Again

Janez Detd – Anti-Anthems