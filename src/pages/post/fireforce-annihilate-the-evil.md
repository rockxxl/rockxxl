---
id: 4170
title: Fireforce - Annihilate The Evil
category: Album reviews
groups: Fireforce
album: Annihilate The Evil
date: 2018-02-08T10:05:54+00:00
author: Seppe Van Ael
permalink: /album-review/review-fireforce-annihilate-the-evil/
thumbnail: >-
  https://res.cloudinary.com/rockxxl/image/upload/18698106_10156182117011679_5141408182369644776_n.jpg
---
Fireforce werd opgericht in 2008 nadat zanger Filip 'Flype' Lemmens en gitarist Erwin Suetens de band Double Diamond verlieten. Op vlak van heavy/ power metal kunnen we stellen dat Fireforce bij de Belgische top behoort. De band omschrijft zichzelf als een combat metal band. Het thema oorlog is dan ook de basis van hun muziek. Debuutplaat 'March On' kwam uit in 2011, 'Deathbringer' zag het levenslicht in 2014 en weer drie jaar later kwamen ze aanzetten met hun nieuwste wapenfeit: Annihilate The Evil.

Tijdens het opnameproces zat de band zonder drummer. Gelukkig konden ze beroep doen op drummer Jonas Sanders, bekend van o.a. Pro-Pain, niet de minste dus. Ons eerste contact met ‘Annihilate The Evil‘ was er nadat ze hun clip 'Boys From Down Under' online plaatsten. Deze clip wist ons onmiddellijk te overtuigen. ‘Boys From Down Under’ is meteen ook het openingsnummer van ‘Annihilate The Evil‘. Doorheen het album hoor je strakke gitaarrifs, snelle drums en veel gitaarsolo's. De nummers zijn dan ook van een hoog niveau. Niet alleen het muzikale gedeelte is top, maar ook het vocaal werk. Zanger Flype heeft een stem om trots op te zijn. Hoog uithalen is bij Fireforce dan ook niet uit de boze. Naar onze mening was wat meer variatie in de vocals welkom geweest. Die blijven redelijk constant over de twaalf nummers.

Ondanks het feit dat Fireforce bij alle drie albums telkens een andere bezetting had, wisten ze hun eigen herkenbare sound ook dit keer goed te behouden. Ze passen perfect in het rijtje van power metal grootheden zoals Grave Digger en Sabaton. Grijp die luchtgitaar al maar bij de hand. Wij kijken reikhalzend uit naar wat 2018 voor de deze band zal brengen.

score: 8/10
