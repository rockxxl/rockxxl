---
title: 'Onze 10 tips voor Groezrock 2019: vrijdag'
thumbnail: 'https://res.cloudinary.com/rockxxl/image/upload/v1555235731/GR2019-FINAL.jpg'
date: 2019-04-14T09:41:32.911Z
category: Nieuws
author: Seppe Van Ael
---
**Het is weer bijna zover, de hoogdagen voor de Belgische punkrock en hardcore fan: Groezrock. Na een jaar pauze is ook de formule van de 2019 editie iets anders. Er zijn weer meer podia en het festival zet vooral in op opkomende bands, iets dat ons zeker wel kan smaken. Nog niet vertrouwd met de volledige line-up of heb je nog wat plaatsjes over op je time table? Wij geven alvast onze tips voor vrijdag.**

- - -

**Slow Crush – The Cockpit – 13u15 – 13u50**

Opgepikt worden door Kerrang, een plaat die gedistribueerd wordt door Deathwish Inc., tours door Amerika,… Allemaal dingen die Slow Crush al vrij snel op de kaart hebben gezet. De top van de Belgische shoegaze komt dit dan ook voor het eerst bewijzen op Groezrock. Vrijdag kan je alvast op een rustige manier starten om daarna alle remmen los te gooien!

<iframe width="560" height="315" src="https://www.youtube.com/embed/ZbE1MPu3RUU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

**Tusky – Red Bull Stage – 20u40 – 21u20**

Het Nederlandse succesverhaal John Coffey hielt in 2016 op te bestaan. Niet veel later ging gitarist Alfred op het zelfde muzikale elan verder met de band Tusky. Ook 2de John Coffey gitarist Christoffer voegde zich later mee in de rangen van deze rock n’ roll/ punk band. Groezrock is meteen de eerste Belgische show van deze heren. Smeer alvast je stembanden, want het wordt meezingen geblazen! 

<iframe width="560" height="315" src="https://www.youtube.com/embed/464C2npriQI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

**Stab – Red Bull Stage – 18u00 – 18u35**

Met meer dan tien Europese tours, één USA tour en ook weer bijna vier albums op de teller, zakt de West-Vlaamse hardcore band Stab voor het eerst af naar Groezrock. Warm je alvast op, want benen en armen zullen ongetwijfeld door te lucht gaan zwieren!  

<iframe width="560" height="315" src="https://www.youtube.com/embed/tNtDZ1s_52g" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

**Amenra – Back 2 Basics – 23u55 – 00u45**

Amenra is zonder twijfel de donkerste band in de geschiedenis van België. Ze putten hun muziek uit alles wat te maken heeft met pijn en verdriet. De Back 2 Basics stage wordt vrijdag dan ook op een zeer intense manier afgesloten. Amenra kan dan wel de vreemde eend in de bijt zijn, maar het niveau wordt met deze West-Vlaamse metal trots toch wel wat opgetrokken!

<iframe width="560" height="315" src="https://www.youtube.com/embed/CD7bxyzFbC4" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

**Brutus – Back 2 Basics – 21u00 – 21u45**

Sinds hun debuutplaat ‘Burst’ is Brutus niet weg te slaan van zowel de grote als kleine podia. Ook Groezrock kwam al eens aan de beurt. Met hun nieuwe plaat ‘Nest’ onder de arm is dit Leuvense trio weer helemaal klaar om iedereen omver te blazen met hun snelle, dromerige, maar vooral ook harde post-rock. Heb je deze band nog niet live gezien, wat we ons haast niet kunnen voorstellen, dan is het nu de moment! 

<iframe width="560" height="315" src="https://www.youtube.com/embed/dtj9xx-kXXY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

**Jawbreaker – Main Stage – 00u05 – 01u15**

Er kwam heel wat kritiek op Jawbreaker als headliner, maar tevens nog meer liefde. Dit Amerikaanse trio wordt gezien als één van de grondleggers van de emo scene. De band hield er in 1996 dan ook mee op, maar ondertussen zijn ze weer helemaal terug. Klaar voor een streepje nostalgie met nummers als ‘Boxcar’ en ‘Fireman’?   

<iframe width="560" height="315" src="https://www.youtube.com/embed/Cwyh9cCUzRI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

**Bold – Revenge Stage – 23u05 – 23u55**

Nog een band die al weer meer als dertig jaar bestaat is het New Yorkse Bold. Bold hield er in 2007 mee op, maar deed hier en daar sporadisch nog een optreden, nu dus ook exclusief op Groezrock. Het begin van de Amerikaanse straight edge scene beleven op het Kempische platte land? Het kan!

<iframe width="560" height="315" src="https://www.youtube.com/embed/BU3v1WNCK_0" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

**Deez Nuts – Back 2 Basics – 22u25 – 23u10**

Een publiekslieveling bij de hardcore fan is al enkele jaren het Australische Deez Nuts. In een mum van tijd stond deze band op heel wat Belgische podia. Het was dan ook geen verrassing dat dit viertal nog eens langs Meerhout zou passeren. Hun eerste album ‘Stay True’ bestaat ondertussen ook weer tien jaar en dat moet gevierd worden. Tonight we’re gonna party like there’s no tomorrow!  

<iframe width="560" height="315" src="https://www.youtube.com/embed/M5Dr46U5gaI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

**Not On Tour – The Cockpit – 21u10 – 22u00**

Een graag geziene gast op Groezrock en andere punkpodia is het Israëlitische gezelschap van Not On Tour. Het worden 50 minuten vol snelle en vaak ook vrolijke pop punk nummers. De stem van zangeres Sima en de techniciteit van de band zorgen steeds weer voor een aangenaam optreden en dat zal ook dit keer niet anders zijn! 

<iframe width="560" height="315" src="https://www.youtube.com/embed/QYAKk3BT07Y" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

**Pkew Pkew Pkew – The Cockpit – 17u05 – 17u45**

Misschien wel DE te ontdekken band op Groezrock dit jaar is het Amerikaanse Pkew Pkew Pkew. Met hun vrolijke, dansbare rock ’n roll punk zorgt deze band voor één groot feest. Meer woorden hoeven hier niet aan vuil gemaakt te worden!   

<iframe width="560" height="315" src="https://www.youtube.com/embed/EkJcKVh5pcQ" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
