---
id: 3118
title: Onslaught (Moonlight Music Hall, 2017)
category: Live review
date: 2017-10-04T18:44:48+00:00
author: Seppe Van Ael
layout: post
permalink: /live-review/live-review-onslaught-moonlight-music-hall-2017/
image: 22091672_10207740267543566_376010635_n-e1506763047603.jpg
---
**België is weer een mooie concertzaal rijker. Eigenaars Jim en Astrid hadden achter hun café in Diest een zaal dat eerst dienst deed als veilingshuis. Na enkele maanden hard werken werd deze omgetoverd tot een prachtige concertzaal met een mooi, maar vooral ruim podium. Donderdag 28 september kwamen de thrashers van Onslaught, Artillery, Exarsis en Chronesphere langs om de pannen van het dak te spelen.**

De Griekse band **Chronosphere** kreeg de eer om af te trappen. Momenteel tourt deze band met hun laatste album 'Red 'n Roll'. Muzikaal hoor je de 80's thrash invloeden met een vernieuwende sound. Denk hierbij aan bands als pakweg Havok en Lost Society. De band heeft ondertussen drie albums uit en speelde van zowat elk album een aantal songs. Hun korte maar vooral krachtige set sloten ze af met Motörhead cover 'Ace Of Spades' waar ze het publiek uitgebreid lieten meezingen.

[<img class="alignnone size-full wp-image-3137" src="cronosphere-1-e1507142158442.jpg)

Veel tijd om na te genieten van de vorige set kregen we niet. Geen intro of andere bullshit, zo kam het eveneens Griekse **Exarsis** het podium opgekropen. De band stelde hun vierde album 'New War Order' aan ons voor dat op 20 oktober de wereld wordt ingestuurd. We werden getrakteerd op een snelle, maar vooral energieke thrash metal set met uitstekende vocals waarbij zanger Nick hoog durfde uithalen. Alle leden konden tijdens de show niet stilstaan en liepen verschillende malen heen en weer. Tijdens de set viel er zelfs een microstatief tegen de grond en hun sidedrop mocht er ook aan geloven. Tegen het einde van de show sprong bassist Chris in het publiek en startte zo de eerste moshpit van de avond. Ondanks deze band als tweede op het podium stond hadden ze een show bij waarmee ze zich konden profileren als headliner.

[<img class="alignnone size-full wp-image-3138" src="exarsis-5.jpg)

Na een kleine Griekse thrash metal invasie mochten de heren van **Artillery** het podium betreden. Deze band uit Denemarken zag het levenslicht in 1982, maar kende door de jaren heen enkele tussen pauzes van in totaal zeven jaar. Ondertussen heeft de band acht albums uitgebracht en momenteel touren ze met hun meest recentste album 'Penalty By Perception'. Artillery is een band met een stevige live reputatie en dat wisten de heren ook ditmaal te bewijzen. Ze speelde songs van verschillende albums waardoor zowel oudere fans als nieuwe fans zich goed wisten te amuseren. Zanger Michael maakte veel interactie met het publiek en dat was wel echt de kerst op de taart van een meer dan geslaagd optreden.

[<img class="alignnone size-full wp-image-3139" src="Artillery-10-e1507142255742.jpg)

De band waar iedereen op zat te wachten was uiteraard **Onslaught**. Deze band werd in 1982 opgericht als een hardcore/ punk band en bracht in die tijd ook enkele demo's uit. Niet veel later veranderde ze van genre en speelde ze thrash/ speed metal waardoor hun debuut album 'Power From Hell' uitkwam in 1985. In 1991 nam de band een tussenpauze en in 2004 stonden ze terug op de planken. Hun laatste album 'VI' dateert van 2013. Onslaught ging op tour om hun 30-jarig bestaan van hun album 'The Force' te vieren. Ze hadden dan ook een nieuw album bij waarbij zowel studio songs als live tracks te horen waren. Live staat deze band als een huis en wisten ze het publiek zonder enige problemen mee te krijgen waardoor de moshpits en crowdsurfers niet uitbleven. Ze brachten een hele gevarieerde setlist met oud en nieuwer werk die het publiek probleemloos kon meebrullen. De licht en de rook show maakte het geheel dan ook helemaal af. Onslaught is zeker een live band die je ooit moet gezien hebben!

[<img class="alignnone size-full wp-image-3140" src="Onslaught-17-e1507142291366.jpg)

Meer info:

https://www.facebook.com/MoonlightMusicHall/