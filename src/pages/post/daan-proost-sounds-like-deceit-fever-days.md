---
id: 3851
title: Daan Proost 
category: De Platenkast
groups: Sounds Like Deceit/ Fever Days
date: 2018-01-14T21:25:03+00:00
author: Seppe Van Ael
layout: post
permalink: /news/de-platenkast-daan-proost-sounds-like-deceit-fever-days/
image: 23244453_10212788906390801_8324006049282713292_n.jpg
---
**In het begin van 2017 maakte de Kempische hardcoreband Sounds Like Deceit een terugkeer. Begin 2018 zou er een nieuwe band ontstaan: Fever Days. Pop punk deze keer. De gelijkenis met beide bands is gitarist Daan Proost. Fever Days wordt zeker niet zijn laatste band, en met een hele hoop ervaring achter de kiezen, vonden wij het eens tijd om in de platenkast van Daan te duiken.  **

**Om te beginnen: cd of vinyl?** 

Ik heb thuis twee of drie platenspelers, waarvan geen één het doet. Ik ben dus niet echt mee met de hele vinyl-hype, ook al zou dat beter en/of warmer klinken. Geef mij maar gewoon een cd die je ook in de auto kan beluisteren, met zo’n lyric boekje erbij.

**Door welke plaat ben je in aanraking gekomen met de muziek die je nu luistert?**

_Slipknot – The Subliminal Verses vol. 3_

Toen ik een jaar of tien was kreeg ik van mijn moeder een verzamel cd waar groepen op stonden als Pennywise, Blink 182, Alien Ant Farm, enzovoort. Ik was gelijk verkocht en die cd heeft er samen met het album “The Subliminal Verses vol. 3” van Slipknot voor gezorgd dat mijn muzikale voorkeur voornamelijk lag bij het hardere genre. Dat is nu nog steeds het geval.

[<img class="alignnone size-thumbnail wp-image-3855" src="Slipknot_-_Vol._3-_The_Subliminal_Verses-e1515964026737.jpg)

**Wat is je favoriete Belgische plaat?**

_Oceans of Sadness – Send in The Clowns_

Ik was geloof ik een jaar of twaalf toen ik van mijn stiefvader dit album kreeg. Oceans of Sadness was een metalband van bij ons in de buurt, in de kempen. Samen met onze drummer en diens vader mochten we af en toe naar een optreden gaan kijken. Dat deden we dan ook altijd als de oceanen bij ons in de buurt speelden. Toch wel een band waar ik als kind en beginnende gitarist enorm naar opkeek. De zanger van Oceans Of Sadness is trouwens Tijs Vanneste, eveneens zanger van Van Echelpoel.

[<img class="alignnone size-thumbnail wp-image-3856" src="60636-e1515964063725.jpg)

**Welke plaat is de ‘guilty pleasure’ uit je platenkast?**

Post Malone – Stoney

Normaal gezien ben ik niet zo’n fan van die nieuwe vorm van trap-hiphop. Austin (Post Malone) is een goede vriend van een youtuber waar ik wél enorm fan van ben. Via die weg ben ik toch Post’s muziek beginnen luisteren. Ik herinner me nog dat ik het in’t begin eigenlijk maar niets vond, maar na elke afspeelbeurt vond ik de plaat eigenlijk beter en beter. Daar komt bij dat Post zo’n sympathieke en nederige kerel is die trouwens zelf ook een metal- en hardcore fan is.

[<img class="alignnone size-thumbnail wp-image-3857" src="220px-Stoneyalbum.jpg)

**Op welke plaat kan je je eens goed afreageren?**

_Movements – Feel Something_
  
Ik vind de muziek van Movements nogal moeilijk om te omschrijven. Het heeft pop punk invloeden maar dan wat emotioneler en minder ‘happy’. De reden waarom ik zo’n fan ben van de band zit’m waarschijnlijk in de teksten van Patrick: vaak erg relatable en gewoon echt goed geschreven.

[<img class="alignnone size-thumbnail wp-image-3859" src="268x0w.jpg)

**Een vriend vraagt je advies over punk. Welke plaat raad je hem aan?**

_Neck Deep – The Peace And The Panic_

Zeer toffe plaat, ook erg toegankelijk voor als je nooit eerder echt naar pop punk geluisterd hebt. De plaat heeft best een hoog ‘radiogehalte’, niet dat dat een slecht iets is natuurlijk. De nieuwe plaat heeft toch iets rustiger en minder ruig dan de vorige. Ook allemaal aanraders trouwens!

[<img class="alignnone size-thumbnail wp-image-2932" src="59f2b46351768ea4b8889bca1f5bde6b.1000x1000x1-e1503165213610.jpg)

**Heb je een absolute top 3?**

1. _Casey – Love Is Not Enough_

Een beetje zoals Movements zit het ‘m hier ook vooral in de lyrics. Ik kan eigenlijk niet direct een band bedenken die betere teksten heeft dan Casey. Er zijn mensen die niet direct iets hebben met lyrics en gewoon naar een nummer luisteren omdat het tof klinkt. Ik hecht hier toch vrij veel belang aan.

2. _Counterparts – Tragedy Will Find Us_

Ik tel Counterparts zeker als één van mijn all-time favourite bands. Ik vind het zeer moeilijk om één album te kiezen omdat ik de laatste eigenlijk allemaal bangers vind. Als ik toch moet kiezen ga ik voor het voorlaatste album ‘Tragedy Will Find Us’, omdat (surprise) ik ook hier de teksten echt geweldig vind.

3. _The Story So Far – Under Soil And Dirt_

Ik geloof dat The Story So Far wellicht de eerste echte pop punkband is waar ik naar luisterde, als je groepen als Pennywise, Green Day, Blink 182, etc… niet mee telt. Ik vind dat dat misschien in een ander sub-genre valt. Coole riffs, Parker Cannon heeft ook een best uniek stemgeluid en ik vind het gewoon echt een cool album.

[<img class="alignnone size-thumbnail wp-image-3860" src="Under-Dirt-and-Soil.jpg)