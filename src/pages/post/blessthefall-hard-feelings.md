---
id: 4769
title: Blessthefall - Hard Feelings
category: Album reviews
groups: Blessthefall
album: Hard Feelings
date: 2018-04-23T08:41:57+00:00
author: Seppe Van Ael
layout: post
permalink: /album-review/review-blessthefall-hard-feelings/
image: blessthefall_hardfeelings-e1524472731764.jpg
---
Hoef ik nog veel info te geven over deze metalcore band uit Phoenix? Blessthefall is een band die sinds 2003 al meedraait in de scene. Ze staan bekend om hun zware breakdowns, harde screams en catchy refreinen met hoge cleanvocals. Ik zag Blessthefall onlangs live en ze weten hoe ze een publiek moeten entertainen, maar hoe zit het met hun nieuwe album Hard Feelings?

Met hun zesde album 'Hard Feelings' proberen ze, net zoals meer en meer bands in de metalcorescene, het over een andere boeg te gooien. Je merkt dat dit album een heel pak minder zwaar en commerciëler is. Ik ben er haast zeker van dat dit bedoeld is om een groter publiek aan te trekken en niet meer de stempel te krijgen van ‘underdog’, die ze nu ongetwijfeld wel hadden door hun vele en hoge cleans. Deze ‘trend’ is begonnen met het laatste album van hun collega’s ‘Bring Me The Horizon’. Je kan ze geen ongelijk geven als je ziet wat voor een succes dat was. Het eerste nummer: 'Wishful Sinking' start heel brutaal. Je denkt onmiddellijk aan een moshpit waarin je zal belanden wanneer ze dit nummer live spelen. 'Wishful Sinking' volgt met een mooie, sferische verse, gevolgd door een cathy refrein. Dit nummer is een pak minder zwaar, maar absoluut niet minder goed. Echter naarmate 'Hard Feelings' vordert, wordt het nummer op nummer bevestigd dat deze band echt wel iets anders wil dan moshpits en brutaliteit. Meezingers, soundscapes, veel samples – waarmee ze willen raken, kortom opnieuw: het uitbreiden van hun fanbase met voor ieder wat wils.

Blessthefall blijkt herboren: minder zwaar, niettegenstaande dat het wel goed is in deze moderne tijd. Ik hoop van harte dat ze bereiken wat ze willen bereiken met dit album. Hoe de oudere fanbase van Blessthefall zal reageren is nog even afwachten, maar ik ben alvast mee.

score: 7,5/10

&nbsp;