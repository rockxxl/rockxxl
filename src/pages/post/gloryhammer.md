---
id: 4029
title: Gloryhammer
category: Interviews
band: Gloryhammer
date: 2018-01-28T16:11:50+00:00
author: Seppe Van Ael
layout: post
permalink: /news/interview-gloryhammer/
image: gloru-e1517043764910.jpg
---
**Voor diegenen die niet bekend zijn met het begrip Gloryhammer: Gloryhammer is de power metal band van Christopher Bowes, die ook zanger is bij Alestorm, met als thema ‘fantasie’. RockXXL ging tijdens hun passage samenzitten met dit zootje ongeregeld in de Biebob in Vosselaar. Christopher was er dit keer spijtig genoeg niet bij, maar wij spraken met bassist James (The Hootsman) en de tijdelijke vervanger van Christopher: Mike (the evil wizard Zargothrax).** 

** **

**Hier is het nu winter. Hoe is het weer in Dundee?**

_James:_ Het is daar minstens even koud als hier, of misschien wel een miljoen keer erger. Ik herinner me dat het daar verschrikkelijk stormt en de mensen hebben daardoor zelfs geen elektriciteit.

**We gaan even terug naar het begin van Gloryhammer. Hoe kwamen jullie op het exacte idee om de band op te richten?**

_James:_ Iedereen heeft wel andere interesses natuurlijk. Het idee kwam van Christopher. Christopher speelt World Of Warcraft, Magic The Gathering,… eigenlijk alles fantasie en sci-fi getint. Hij kwam aanzetten met ‘The Unicorn Invasion Of Dundee’ en wou een volledige band starten rond dit thema. Zo gezegd, zo gedaan.

**Dit is de voorlaatste show van jullie tour. Hoe uitgeput zijn jullie?**

_James:_ Heel erg. 24 Shows op een rij zonder een dag pauze. Een verkoudheid heeft de bus geïnfecteerd waardoor iedereen eens ziek is geweest. Gisteren hebben we onze chauffeur moeten achterlaten in Duitsland omdat hij zo ziek was. Die ligt nu nog steeds in het ziekenhuis daar. We hebben ook een show moeten cancelen, spijtig genoeg. We zitten gewoon heel de dag in de bus, doen niets en sparen alle energie voor op het podium.

**Jullie dragen een thematische outfit op het podium. Ik kan mij voorstellen dat deze niet bij iedereen even comfortabel is.** 

_James:_ De mijne is best oké, maar die van Tom is dan weer wel redelijk zwaar. Het grote probleem is dat ze gewoon keihard stinken (lacht). Je speelt een show, je zweet en op het einde van een optreden worden deze in een bak gegooid en de dag erna pas uitgehaald. Ze ruiken dan vaak naar zout of schimmels. Niet leuk, maar niets aan te doen.

**Na een tour als deze. Heb je je portie draken en eenhoorns dan gehad voor een tijdje?**

_James:_ Ja, elke show krijgen we wel een stoffen eenhoorn of dergelijke. Ik ben vaak verbaasd wat mensen maken en meebrengen voor ons. We kregen onlangs een gigantische hamer met lichtjes in, die is misschien wel beter als de onze. In Londen, waar we morgen spelen, krijgen we elke keer een taart in de vorm van een eenhoorn of koekjes met ons hoofd op. We zijn uiteraard wel dankbaar voor al deze dingen.

**Zargothrax is van gezicht veranderd. Wat voor magie is dat?**

_James:_ Christopher heeft net zijn tour doorheen Engeland gedaan met Alestorm en is nu terug in Amerika. Hij zit in twee relatief bekende bands en het is dus niet altijd evident om al onze shows mee te doen. Voor hij naar Amerika verhuisde hebben ik en Christopher lang samen in een flat gewoond.  We hebben dan samen beslist dat als er iemand niet kan spelen, we gewoon een vervanger zoeken voor een tour. Alestorm is geen gewone hobby meer en dat maakt het dus alleen maar moeilijker voor Gloryhammer. We houden van wat we doen en de show must go on. Mike is dan voor hem ingevallen en dat heeft geen slechte invloed op onze show, integendeel.

**
  
Mike lijkt ook wel heel erg op Christopher.**

_Mike_: Met mijn vorige band speelden we samen met Alestorm op een festival in Duitsland. Christopher en ik stonden samen wat te praten en mensen dachten dat we een tweeling waren. In Zwitserland boden ze me bier aan omdat mensen dachten dat ik in Alestorm speelde. De beste reactie was er vorig jaar toen Alestorm hun album aan het opnemen was in Florida vroegen ze aan mij hoe de opnames verliepen (lacht).

**De helden en de schurk op één podium. Is dat niet vragen om problemen?**

_James:_ Ja, elke keer hetzelfde. Ik heb Zargothrax gisteren ook weer onder zijn kont moeten stampen tijdens zijn gevecht met Angus (lacht). Wel, er moet iemand de slechterik zijn.

**Wat zouden jullie vinden van een Gloryhammer gezelschapsspel of film? ** 

_James:_ Ik zou heel graag een geanimeerde Gloryhammer film zien met een album als soundtrack. We krijgen vaak tekeningen toegestuurd van professionele artiesten die een strip willen maken. Natuurlijk willen wij dat, maar je hoort er achteraf niet veel meer van omdat ze ervoor betaald willen worden. Ook kregen we al voorstellen voor een logboek van Dungeons And Dragons. Supertof dat mensen dit willen doen, maar we focussen ons momenteel op onze muziek en daar gaan dan ook al onze centen heen.
