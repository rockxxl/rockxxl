---
id: 3495
title: Jungleproof - Dance The Night Away
category: Album reviews
groups: Jungleproof
album: Dance The Night Away
date: 2017-12-03T16:20:38+00:00
author: Seppe Van Ael
layout: post
permalink: /album-review/review-jungleproof-dance-the-night-away/
image: 21766693_2032040590359986_6161185170285295674_n.jpg
---
Vorig jaar kwam het Limburgse Jungleproof aanzetten met hun eerste vier-track EP ‘Make Up Your Mind’. Een dik jaar later, nu, is deze ska punk band terug met een eerste langspeler die de naam ‘Dance The Night Away’ kreeg. De titel verklapt al meteen waarvoor Jungleproof staat: dansen, of het nu een circle pit is of je gewoon even je benen wilt los zwieren.

Openen doet ‘Dance The Night Away’ met het nummer ‘Look At Me’. Deze haalt meteen de punkkant van Jungleproof naar boven. De gitaren en drums nemen een stroomversnelling en de trompetten laten de ska even achterwege en worden omgetoverd tot ware punkinstrumenten. Dit is ook het geval bij ‘Adrenaline’ en ‘One Third’. De teksten van Jungleproof werken op deze nummers nog eens zeer aanstekelijk ook. Al even aanstekelijk zijn ‘On Repeat’ en titeltrack ’Dance The Night Away’ die de ska weer wel een groter aandeel geven. Het meeste echte ska is te vinden in ‘Warning Song’. De strofes van dit nummer laten je gewoonweg dansen vanop je stoel. Weten je vrienden niet was ska punk is? Laat ze dan ‘Romantic Song’, ‘Not Tonight’ of eindnummer ‘Relax’ horen. Ook meteen enkele van onze persoonlijke favoriete nummers. Na interlude ‘Ocarina Of Schwein’, die het middeleeuwste thema intrapt, volgt ‘Medieval Ska’. Perfect geschikt als soundtrack voor een episch middeleeuwse film. Het geweldige ‘Bitch Of The Band’ geeft nog wat shine tijd aan trombonist Marnik en Saxofonist Gijs die de micro tijdens het refrein op hun nemen en klaar is kees.

Gooi bands als NOFX en Real Big Fish in een pot, even goed roeren, en je krijgt Jungleproof. Met ‘Dance The Night’ zet dit zootje ongeregeld een stevige stempel in de Belgische punkscene. De nummers van Jungleproof zitten gewoonweg goed in elkaar, zoveel is zeker. Er is duidelijk nagedacht over structuren en ook met de lyrics van Jungleproof is er geen vuiltje aan de lucht. Nog steeds niet overtuigd? Ga naar een live optreden van Jungleproof, zet je beste beentje voor en dance the night away!

score: 8,5/10
