---
id: 3059
title: Primal Creation - Demockracy
category: Album reviews
groups: Primal Creation
album: Demockracy
date: 2017-09-11T16:17:22+00:00
author: Seppe Van Ael
layout: post
permalink: /album-review/review-primal-creation-demockracy/
image: 18893328_1693615144001876_4077818920571497459_n.jpg
---
Belgische thrash metal band Primal Creation bracht reeds hun eerste full-length album 'Demockracy' uit. Hun mengeling van old en new thrash was al eerder te horen op hun EP genaamd 'The Struggle' uit 2013. De mannen uit het Meetjesland halen hun muzikale inspiratie bij bands zoals Megadeth, Testament, Kreator en Machine Head, dat beloofd.

'Demockracy' bestaat uit 9 hevige tracks en wordt meteen stevig afgetrapt met het nummer 'The Mockracy'. De nummers 'Vote Clown – Await The Trap' en zijn vervolg 'Vote Clown – A Lost Cause' zijn, met hun zwaar politiekgeladen lyrics de twee grootste uitspringers van het hele album. Een ander pareltje is het nummer 'Good Riddance' door zijn catchy gitaarsolo en grove vocals. Het instrumentele nummer 'Memories' is even wat rustiger, maar wordt al gauw opgevolgd door het hevige laatste nummer '… Of Diminishing Returns'. In deze nummers is het Ruben Dhaene die de show steelt met zijn gitaarskills maar ook de clean vocals in '… Of Diminishing Returns' worden ten zeerste geapprecieerd.

Over het algemeen is het een zeer sterk eerste album. Met zijn politiek–maatschappij gerichte lyrics, heftige riffs en sterke vocals is 'Demockracy' een aanrader voor alle thrash, speedmetal, progmetal en metalcore fans.

score: 7,5/10


