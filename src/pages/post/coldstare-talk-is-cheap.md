---
id: 2140
title: Coldstare - Talk is Cheap
category: Album reviews
groups: Coldstare
album: Talk is Cheap
date: 2017-04-10T10:31:59+00:00
author: Seppe Van Ael
permalink: /album-review/review-coldstare-talk-is-cheap/
thumbnail: >-
  https://res.cloudinary.com/rockxxl/image/upload/15541966_1027847934027955_1786242859699436643_n.jpg
---
Het Antwerpse Coldstare werd opgericht in 2001 waarna de band een hele hoop shows speelde en twee EP's uitbracht. Ondanks dit viel Coldstare in 2008 uit elkaar. De band zag terug het licht in 2015, en na een kleine twee jaar wachten kwamen ze dan ook aanzetten met een gloednieuwe EP 'Talk is Cheap'. We krijgen vier nieuwe nummers voorgeschoteld en vier nummers die al eerder te horen waren op de demo 'Memories Torn Apart' uit 2005.

Openen doet 'Talk is Cheap' met jawel… 'Talk is Cheap'. Het titelnummer van deze EP zet meteen keihard in. De ene hardcore riff volgt de andere op en ook de vocals zijn lekker stevig. Coldstare klinkt weer zoals tien jaar geleden, old school, old school en nog eens old school. Denk maar aan bands als Agnostic Front en Sick Of It All. 'Scar Tissue' klinkt net dat tikkeltje anders met een iets rustigere en zelfs melodieuze bridge. 'No Place To Hide' en 'Turn The Page' volgen dan weer wel het voorbeeld van 'Talk is Cheap' en klinken gewoonweg als pure hardcore uit de jaren 90. Ondanks de korte van deze EP is de MCD 'Memories Torn Apart' wel een welgekomen extraatje.

Onder het motto 'kort maar krachtig' brengt Coldstare hun nieuwe EP 'Talk is Cheap'. De vier nummers duren gemiddeld twee minuten en dan ben je natuurlijk na een kleine acht minuten al weer klaar. Met 'Memories Torn Apart' erbij geteld duurt heel dit plaatje slechts 18 minuten. Hoewel Coldstare in de hardcorescene wat pluimen verloren is zijn wij alvast blij dat dit viertal terug is. 'Talk is Cheap' is alles behalve vernieuwend maar de old school vibe rond deze EP is gewoonweg super. Zin in een gezonde portie nostalgie en zin om keihard mee te brullen? Eén adres: Coldstare.

score: 7/10
