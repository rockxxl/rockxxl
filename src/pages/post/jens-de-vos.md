---
id: 885
title: Jens De Vos 
category: De Platenkast
groups: Off The Cross/ Panda Productions
date: 2016-12-28T17:45:17+00:00
author: Seppe Van Ael
layout: post
permalink: /news/de-platenkast-jens-de-vos/
image: de-vos-ofwa.jpg
---
**Panda Productions is een onmisbare speler in de Belgische metalscene als het aankomt op video's en ook met Off The Cross heeft Jens De Vos als gitarist zijn handen vol. Dit kan ook niet anders als je de eerste show van je band op Groezrock speelt. Wij vroegen ons af hoe de platenkast van Jens eruit zag, maar er bleek niet veel platenkast te bestaan&#8230;. Zijn Spotify playlist dan maar.**

**Om te beginnen: cd of vinyl?**

Hier ga ik weinig scene-points mee scoren.. Maar ik ben nooit echt een fysieke muziekverzamelaar geweest. Ik heb misschien 30 cd’s en 10 vinyls. De enige moment dat ik echt cd’s opleg is in de auto en dat is tegenwoordig ook al vervangen door Spotify. Alle vinyls die ik heb liggen zijn de albums waar ik echt een speciale band mee heb of op een of andere manier heb aan meegewerkt. Toch luister ik muziek altijd per album en niet enkel losse songs. Singles zijn goed om geïnteresseerd te geraken in een artiest. Maar albums worden volgens mij toch meestal gemaakt om van begin tot einde te luisteren.

**Door welke plaat ben je echt in aanraking gekomen met de muziek die je nu luistert?**

Metallica – St. Anger

Nog minder scene-points. De meeste gehate metal-plaat ooit is waar het voor mij mee begon. Mijn broer had me gedwongen om ‘Some Kind Of Monster’ te kijken toen ik 13 was. Het was mijn eerste kennismaking met metal en er ging een hele nieuwe en eindeloze wereld voor me open. St. Anger ligt nog altijd in mijn auto.. Maar ok.. De productie en snare-sound zijn inderdaad walgelijk.

**Wat is je favoriete Belgische plaat?**

El Guapo Stuntteam – Accusation Blues

De semi-gecontroleerde chaos dat deze mannen maakten ben ik al lang niet meer tegengekomen in België. 3 Gitaren, wat blues harp en knallen maar. Ik wil een reünie, nu!

**Welke plaat is de ‘Guilty Pleasure’ uit je platenkast?**

Jezus Christ Superstar – Soundtrack

Ik geloof niet echt in ‘Guilty Pleasures’. Als ik iets cool vind ga ik me er niet snel schuldig over voelen (tot ergernis van mijn bandleden). Er is ook veel popmuziek dat ik echt supergoed vind. En wat metal betreft zijn er ook wel wat band dat als ‘fout’ worden bestempeld waar k echt fan van ben. Maar 1 van de ‘vreemdste’ dingen dat ik heb liggen zal wel de soundtrack van Jesus Christ Superstar uit 1973 op vinyl zijn. Heb de film eens moeten bekijken in het middelbaar en hij heeft toen echt indruk op me gemaakt. Meezingen van begin tot einde.

**Op welke plaat kan je je eens goed afreageren?**

Aborted – Retrogore

Brutaal, energiebom, technisch hoogstaand en gewoon een meesterwerk over de hele lijn. Klaar.

**Een vriend vraagt je advies over metal. Welke plaat raad je hem aan?**

Luister gewoon naar alles wat je tegenkomt. Metal is gigantisch uitgebreid en je moet er echt je eigen weg in vinden.

**Heb je een absolute top 3?**

Moeilijk. Om geen classics te noemen kies ik dan maar deze 3:

  1. Kvelertak – Meir
  2. The Ocean – Pelagial
  3. Epica – The Holographic Principle

Maar vooral die nieuwe van Off The Cross, wat een meesterwerk!