---
id: 1934
title: Beyond The Labyrinth - The Art of Resilience
category: Album reviews
groups: Beyond The Labyrinth
album: The Art of Resilience
date: 2017-03-18T13:32:50+00:00
author: Seppe Van Ael
layout: post
permalink: /album-review/review-beyond-the-labyrinth-the-art-of-resilience/
image: btl-just-e1489840242307.jpg
---
Het Oost-Vlaamse Beyond The Labyrinth bestaat al sinds 1995 en boekte al wat succes in binnen -en buitenland zonder een al te grote doorbraak. Zes jaar na hun laatste plaat en verschillende line up wissels komt dit viertal aanzetten met hun nieuwste wapenfeit 'The Art of Resilience'. Ondertussen is het al de vierde plaat van Beyond The Labyrinth. Zichzelf heruitvinden heeft deze band niet gedaan maar hun melodische hardrock heeft wel een stap voorwaarts gezet. Misschien komt dit wel door de vele gastmuzikanten die op 'The Art of Resilience' te vinden zijn.

Open doet 'The Art of Resilience' met 'The Set Up (Innocence Presumed)'. Het nummer begint lekker rustig maar het veranderd van seconde op seconde naar een lekker rockend nummer waarbij Josey Hedrix (bekend van o.a. Ostrogoth) het beste van zichzelf komt geven. Vorig jaar overleed Wizz van de band Wizz Wizzard. Zijn stem is nog te horen op 'Carry On'. Dit zorgt ervoor dat 'Carry On' niet alleen een nummer is dat eveneens lekker rockt maar er hangt ook een emotionele factor aan. De band gaat met dit nummer iets old schooler klinken en dat kan ons wel smaken. Met single 'Someone Watching Over You' krijgen we de balade van dienst te horen. Dit is een geweldig prachtig nummer dat bespaard is gebleven van tierlantijntjes die Beyond The Labyrinth er wel eens durft insteken, met pakweg piano en gitaar. Dit is natuurlijk wat deze band, deze band maakt, maar op een nummer als  'Someone Watching Over You' zou het niet passen en dit heeft Beyond The Labyrinth dan ook niet gedaan. Voor de rest gaat het album verder als eerder vermeld. De gastmuzikanten zorgen voor de nodige variatie en dat is nu net wat Beyond The Labyrinth zo sterk maakt.

De kracht van 'The Art of Resilience' is ongetwijfeld variatie. Met verschillende gastmuzikanten en een mengeling tussen hardrock, classic rock en melodieuze elementen is de doelgroep voor deze band enorm hoog. Eveneens is er muzikaal bij Beyond The Labyrinth geen vuiltje aan de lucht. 'The Art of Resilience' is ondertussen de vierde plaat van deze band, maar ook absoluut de beste. Het album duurt een uur en deze vliegt zo voorbij. Hopelijk krijgt Beyond The Labyrinth nu wel de aandacht die ze verdienen, wij geloven er alvast in!

score: 8,5/10
