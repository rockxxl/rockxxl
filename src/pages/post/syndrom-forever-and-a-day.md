---
id: 1938
title: Syndrome - Forever And A Day
category: Album reviews
groups: Syndrome
album: Forever And A Day
date: 2017-03-18T12:53:43+00:00
author: Seppe Van Ael
layout: post
permalink: /album-review/review-syndrom-forever-and-a-day/
image: syndrome-damien-e1489840989579.jpg
---
Het is al enkele jaren geleden dat we nog nieuw werk hoorden van Syndrome, het soloproject van Mathieu Vandekerkhove (bekend van onder andere Amenra). Zijn specialiteit is drone/soundscape/ambient/ muziek met een donker randje. Met zijn nieuwe plaat 'Forever And A Day' pakt hij de draad weer op waar hij gebleven was met 'Now And Forever'. Ze toont veel gelijkenissen met dit album, vooral in opbouw. Dat is te verklaren aan de manier hoe hij zijn muziek maakt: met een gitaar, zijn stem, wat effecten en vooral een loopingpedaal. Net als bij 'Now And Forever' is deze plaat ook één geheel nummer, deze keer één van ongeveer 40 minuten.

'Forever And A Day' begint met een soort percussie, door rustig op zijn gitaar te kloppen krijgt hij er een soort bonkend, galmend geluid uit. Het zal voor een groot deel van het nummer de dynamiek bepalen. Stap voor stap worden er stukjes gitaar toegevoegd, de track wordt meer en meer gevuld met rustig gitaargetokkel, dan eens wat doorklinkende noten en akkoorden, en bouwt op naar een gigantisch climax. Midden in de track krijgen we zijn stem te horen. De vocals worden begeleid door zweverige gitaargeluiden. In het laatste deel van het nummer krijgen we weer een gelijkaardige opbouw als in het begin, meer een meer layers van alle soorten gitaargeluiden werken samen aan een groot climax die eindigt in een chaotisch geruis. Helemaal op het einde wordt alles abrupt afgebroken, enkel nog wat echo galmt er nog na.

'Forever And A Day' klinkt als een soort sequel op zijn vorig werk, er vallen veel verbanden te leggen tussen de twee, maar ook enkele verschillen. Bij deze track zijn de vocals veel meer aanwezig, ze voelen eerder alsof ze bovenop de muziek staan. Bij 'Now And Forever' waren ze wat subtieler, wat beter bij het geheel paste naar mijn mening.

Syndrome brengt je mee op reis doorheen een grijs, koud landschap, en dat allemaal enkel door middel van muziek. Bij deze plaat kon ik mezelf weer helemaal verliezen in mijn eigen verbeelding, net als bij voorganger 'Now And Forever'. Jammer genoeg is de winter bijna voorbij, want deze plaat wordt het liefst op donkere, koude dagen gespeeld.

score: 7,5/10
