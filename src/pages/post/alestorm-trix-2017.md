---
id: 3231
title: Alestorm (Trix, 2017)
category: Live reviews
date: 2017-10-29T13:17:41+00:00
author: Seppe Van Ael
layout: post
permalink: /live-review/live-review-alestorm-trix-2017/
image: alestorm-ngbts-european-tour-2017-web-poster-1-e1509282156143.jpg
---
**Op zondag 22 november kwam Alestorm hun nieuwste album 'No Grave But The Sea' voorstellen in zaal Trix te Antwerpen. Hun album werd zeer goed ontvangen waardoor een groot deel van alle shows in korte tijd uitverkocht waren. Ook in ons land was de show zeer snel uitverkocht. Support werd verzorgd door het voor ons nog onbekende Troldhaugen en Aether Realm**.

De eer was weggelegd aan **Aether Realm** om de avond te openen. Bij aanloop van hun show was de zaal al goed gevuld. Deze band bracht een aangename combinatie van death -en folk metal. Aether Realm stelde hun nieuwste album 'Tarot' voor dat in juni uitkwam. De show zat goed in elkaar, enig minpuntje was dat bassist/zanger Vincent Jones zijn stem niet zo heel erg stem vast was waardoor het soms erg geforceerd over kwam. Ach, we geven hem de voordeel van de twijfel want het was dan ook de laatste show van hun tour.

De volgende band op het podium was **Troldhaugen**. Enkele jaren terug zagen we deze band ook al op een tour met Alestorm. Ook Troldhaugen kwam zopas aanzetten met hun nieuwste album: Idio+syncrasies. Muzikaal zijn ze een heel andere richting uitgegaan dan voorheen. Zo combineren ze nu metal met disco, dit maakt de band toch wel zeer uniek. Hoe kan het ook anders dan dat het een optreden werd om visueel van te smullen. Een zeer geslaagde, maar vooral ludieke opwarmer voor Alestorm.

De band waar iedereen voor kwam was ongetwijfeld **Alestorm**. Ondertussen brachten deze piraten hun vijfde langspeler 'No Grave But The Sea' uit. Vanaf het begin tot het einde van hun show wisten ze probleemloos het publiek in te palmen en te doen bewegen. Eerlijk, wat verwacht je ook anders van Alestorm? Iedereen zong uit volle borst alle nummers mee. Moshpits, wall of death en circle pits waren aanwezig, maar vooral, jawel, een polonaise. 90 minuten lang speelde ze nummers van verschillende albums waardoor fans van het eerste uur als nieuwere fans niet met slechte verwachtingen naar huis zouden gaan. Op het einde van de show werd de crew uitgebreid bedankt en mochten ze mee op het podium tijdens de laatste meezinger 'Fucked With An Anchor', toch wel sympathiek van Alestorm. Iedereen ging met een lach naar huis en we kunnen dus met plezier zeggen dat Alestorm een strakke show neergezet heeft. Hopelijk zien we deze heren snel terug. Nogmaals Graspop? Wie weet.