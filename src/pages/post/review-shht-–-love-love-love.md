---
title: Shht - Love Love Love
thumbnail: >-
  https://res.cloudinary.com/rockxxl/image/upload/v1547670552/44775393_2178716049035263_2611977742517796864_n.jpg
date: 2019-01-27T09:20:00.000Z
category: Album reviews
author: Seppe Van Ael
---
Eén van de meest opvallende bands van het moment is zonder twijfel het Gentse Shht. Rock gemixt met heel wat elektronica, autotune op de vocals, muzikale structuren die nog onwetend zijn voor de mensheid,… Kortom: muziek met een hoek af, maar dat is nu net wat deze band zo interessant maakt.

Single ‘Soup’ knalt meteen het album in gang met een stevig stukje muziek. Mensen die beweren dat elektronica en gitaren niet bij elkaar passen krijgen met ‘Shht’ lik op stuk. De muziek klinkt heel erg groots en zonder al te agressief te zijn komt het toch stevig binnen. Dit is de rode draad doorheen heel het album. Een nummer als ‘Afrika’ dat a-capella wordt gebracht zorgt voor de nodige afwisseling. Ook de bijna Queen achtige stukken staan misschien in contrast met de rest van de muziek, maar het werk oh zo goed. ‘Love Love Love’ is één van de betere debuten van de laatste jaren en één van onze persoonlijke favorieten van het afgelopen jaar. Geef het zeker een kans, want dit heb je nog nooit gehoord!  

score: 9/10

<iframe width="560" height="315" src="https://www.youtube.com/embed/Il6WZUEh0dA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
