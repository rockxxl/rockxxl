---
title: Endtime Odyssey - City In Decay
thumbnail: >-
  https://res.cloudinary.com/rockxxl/image/upload/v1552299434/endtime_odyssey.jpg
date: 2019-03-11T10:15:27.824Z
category: Album reviews
author: Seppe Van Ael
---
We hebben over het algemeen niet veel kaas gegeten van progressieve metal. Waar we dan weer wel fan van zijn, zijn concept albums, en laat dat nu net hetgeen zijn dat vaak de formule is van progressieve muziek. Een perfect voorbeeld van zo’n band is Endtime Odyssey uit Leuven. Met hun eerste langspeler ‘City In Decay’ zetten ze ons op een drie kwartier durende trip door een alternatieve wereld. 

‘City In Decay’ komt met opener ‘Burned Up’ meteen tot de essentie van de muziek. Geen onnodige intro’s, gewoon een stevig stukje progrock. Muzikaal vervalt het nummer al weer snel tot wat we van dit genre gewoon zijn: technisch moeilijke muziek gemaakt voor en door progfans. Het refrein is dan weer wel aanstekelijk en heeft zelfs een zweverig randje, dit maakt alles net dat beetje makkelijker luisterbaar. Een steviger nummer als titeltrack ‘City In Decay’ of ‘Essence Of Time’ haalt het niveau van variatie wat omhoog. Deze zorgen er dan ook voor dat dit album geen slecht debuut is, maar het is gewoon een veel te dikke brok om door te bijten. 

score: 6,5/10

<iframe width="560" height="315" src="https://www.youtube.com/embed/s-T9cveFrIA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
