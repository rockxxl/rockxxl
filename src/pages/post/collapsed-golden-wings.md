---
id: 1360
title: Collapsed - Golden Wings
category: Album reviews
groups: Collapsed
album: Golden Wings
date: 2017-01-31T18:34:15+00:00
author: Seppe Van Ael
layout: post
permalink: /album-review/review-collapsed-golden-wings/
thumbnail: >-
  https://res.cloudinary.com/rockxxl/image/upload/a3259222318_10.jpg
---
Collapsed, de Hoogstraatse band die ontstond uit de restanten van onder andere Trail Of Hope en Point Of View, is een band die ons rauwe crossover brengt op hun debuut-EP ‘Golden Wings’.

Toen de drums begonnen na een instrumentale piano-introductie en een korte riff, was het eerste dat ik kon denken“oei”, en zette ik het even op pauze. Het drumwerk was naar mijn mening iets te overheersend , maar naarmate het album vorderde, blendt het zich perfect met de muziek en valt het absoluut niet meer op. Het drumwerk op zich is fantastisch, net zoals de rest van het instrumentale werk van deze band, maar de opnamekwaliteit is niet van de helderste. Voor een debuutplaatje is het echter meer dan oke, maar moest een bekendere band dit doen, was het ‘not done’. Het is te horen dat deze band ervaring heeft en zijn inspiratie haalt uit zowel thrash metal als hardcore, waarschijnlijk omdat de verschillende leden ook verschillende muzikale achtergronden hebben. Dit mag dan wel een mix zijn tussen metal en hardcore, het woord ‘metalcore’ durf ik bij deze band niet in de mond te nemen, want dit klinkt allesbehalve de standaard metalcore die men tegenwoordig verwacht bij het horen van dat woord. Mij doet het persoonlijk een beetje denken aan bands als Ringworm en Municipal Waste. De nummers zijn lekker snel, lekker dansbaar, en zijn voorbij voor je het weet. Dit kan enkele een teken zijn dat deze EP in zijn opzet geslaagd is. De vocals zijn agressief en heel typisch, maar daarom niet slecht. Ergens is het spijtig dat zanger Kevin dezelfde range blijft aanhouden gedurende zowat het hele album, maar dit past gewoon zo goed bij het genre dat experimenteren met een andere sound eigenlijk niet eens nodig is. Er is geen enkel nummer op deze EP dat er echt uit springt, maar  er is ook geen enkel nummer dat opvallend slechter is dan de anderen.

Zoals ik al zei is deze EP voorbij voor je het weet, dus het is een echte powerhouse waar het moeilijk is om je aandacht ook maar één moment te verliezen. Ik heb alvast mijn hoofd bijna heel de tijd heen en weer geschud bij het horen van dit plaatje. Een lekker debuut van deze vrij nieuwe band.

score: 7,5/10
