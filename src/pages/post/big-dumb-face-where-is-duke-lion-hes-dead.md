---
id: 4055
title: Big Dumb Face - Where is Duke Lion? He’s Dead…
category: Album reviews
groups: Big Dumb Face
album: Where is Duke Lion? He’s Dead…
date: 2018-01-27T19:17:33+00:00
author: Seppe Van Ael
layout: post
permalink: /album-review/review-big-dumb-face-where-is-duke-lion-hes-dead/
image: Big-Dumb-Face-Where-is-Duke-Lion-He’s-Dead-e1517080608489.jpg
---
Wie herinnerd zich Big Dumb Face nog? Het is dan ook alweer 16 jaar geleden dat Limp Bizkit gitarist Wes Borland kwam aanzetten met zijn toch wel aparte project. Met ‘Where is Duke Lion? He’s Dead…’ zijn de broertjes Borland toe aan hun tweede plaat. Ze combineren grindcore, death metal, noise en zijn ook niet vies van een sample meer of minder.

Intro ‘Warning’ begon met een computerstem die uitlegde welke bijwerkingen de plaat heeft. Gelukkig hebben wij geen diarree gekregen van dit album en spijtig genoeg bleef het gewichtsverlies wel achterwege. ‘He Rides The Skies’ geeft meteen een blauwdruk van dit album. Snelle chaotische stukken, veel samples en een dikke laag humor. Nog enkele voorbeelden zijn ‘Zargon Moth’ die om de tien seconde stopt, drie minuten aan een stuk en ‘Magic Guillotine’ die zou kunnen voorkomen in een tekenfilm over ridders. Het zijn dan ook de nummers die niet helemaal gegrunt zijn die met onze aandacht gaan lopen en best nog wel aangenaam luisteren. We deden dit album open op Spotify en zagen dat elk nummer het label van explicit had, hoe kan het ook anders.

Het duurde even voor we mee waren, maar wanneer de weirdo wereld van Big Dumb Face tot je doordringt zijn er toch wel nummers die de moeite waard zijn en een lach op je gezicht toveren. In de maaltijd met de naam ‘Where is Duke Lion? He’s Dead…’ is zout het belangrijkste ingrediënt. Misschien toch wel eerst een luisterbeurt geven voor je deze blindelings uit de winkel gaat halen, maar wij zijn alvast mee.

score: 7/10
