---
id: 1855
title: The Priceduifkes - Goathorse
category: Album reviews
groups: The Priceduifkes
album: Goathorse
date: 2017-03-13T17:55:04+00:00
author: Seppe Van Ael
layout: post
permalink: /album-review/review-the-priceduifkes-goathorse/
image: pds-seppe-e1489425677926.jpg
---
Hartje Kempen wordt al bijna 14 jaar geteisterd door het geweld van punkband The Priceduifkes. Na een reeks EP's en hitplaat 'Can't Loose' is dit vier-tal terug met hun nieuwste wapenfeit 'Goathorse'. We krijgen 12 nummers voorgeschoteld die er op 26 minuten worden door gesleurd. Rammen, bier drinken, dansen en keihard mee roepen. Met dit in ons achterhoofd kan 'Goathorse' nu al niet meer stuk.

Openen doet 'Goathorse' met het nummer 'Bad Dreams Pt. 2', en het is meteen volle gas. De toch wel pure punkrock die we van deze band kennen wordt bijgestaan met een portie rock n roll. De gitaren nemen even de voorgrond met enkele solo's en ook de vocals komen net dat beetjeÂ steviger uit de hoek dan gewoonlijk. Je zou het een mengeling van punk en garagerock kunnen noemen, wat op zich ook niet zover van elkaar ligt. De eerste echte flashback naar vorige plaatjes is er met '1:38'. Met nummers als '(No) Burkini Beach Party (Tonight)' kunnen we het politieke thema ook al van de lijst schrappen, single 'Full Clown' is een perfect nummer om je dansschoenen aan te trekken, en ook onze favoriet 'I Can Dance' is luidkeels mee te brullen. Variatie is aanwezig en dat is niet altijd even evident bij bands als deze.

'Goathorse' heeft alles wat een goeie punkplaat zou moeten hebben. Er valt luidkeels mee te zingen, stilstaan is geen optie en alles is vooral heel aanstekelijk. Ach ja, wat had je anders verwacht van The Priceduifkes. (Alweer) nen goeien bal manne!

score: 8,5/10

&nbsp;