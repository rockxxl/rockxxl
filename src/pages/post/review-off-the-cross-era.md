---
title: Off The Cross - Era
thumbnail: >-
  https://res.cloudinary.com/rockxxl/image/upload/v1547670554/c836aae287442880999bcbfaa5cc5135d27c28a6.jpg
date: '2019-01-14T16:31:00.000Z'
category: Album reviews
author: Seppe Van Ael
album: Era
---
Een eerste optreden op Groezrock, een plaats op de affiche van Graspop, een tour met Doyle (Misfits),... Weinig Belgische bands doen het Off The Cross na. Laat staan dat dit Antwerps metal gezelschap slechts twee jaar bestaat. Het kon bijna niet anders, maar hun nieuwste EP 'Era' is een schot in de roos.

Kosten nog moeite werden gespaard, tot de artwork toe. Fijn om te zien dat er nog bands dingen als dit durven doen. Hoe hard we ook fan zijn van een gezonde portie DIY, deze EP luistert als een klontje boter. Muzikaal is er geen vuiltje aan de lucht, in tegendeel. Het gebruik van instrumenten zoals cello's en orgels geeft een extra dimensie aan de stevige, maar vooral ook aanstekelijke metal songs. Elk van de vier nummers maakt ook gebruik van een gastzanger(es). Zo horen we bijvoorbeeld Jonas Renkse van Katatonia en Marcela Bovio die de show steelt op single `The Goddess'. 'Era' onderscheid zich door muzikaal alles naar een hoger niveau te tillen. Benieuwd of we hetzelfde mogen verwachten van een volgende plaat. Het enige nadeel aan deze EP? Er staan maar vier nummers op!

score: 9/10

<iframe width="560" height="315" src="https://www.youtube.com/embed/HfIK2QN4-8I" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
