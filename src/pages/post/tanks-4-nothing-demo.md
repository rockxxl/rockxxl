---
id: 123
title: Tanks 4 Nothing - Demo
category: Album reviews
groups: Tanks 4 Nothing
album: Demo
date: 2016-11-08T13:38:15+00:00
author: Seppe Van Ael
layout: post
permalink: /album-review/review-tanks-4-nothing-demo/
thumbnail: >-
  https://res.cloudinary.com/rockxxl/image/upload/tumblr_inline_ogbs6fJEgr1uncqs0_500.jpg
---
Het is ondertussen al weer een jaar geleden dat Tanks 4 Nothing het levenslicht zag. We zijn altijd benieuwd naar de eerste nummers die bands vastzetten op CD of dergelijke, en ook dit viertal uit Retie kwam aanzetten met hun eerste album in vorm van een zes nummer tellende demo.

Beginnen doen we met het nummer Dramaqueen. Dramaqueen heeft iets Pennywise-ish, enkel de sociale context is vervangen door een portie humor. Dit is trouwens ook meteen de stijl waar de volledige demo in te vinden is: Pennywise met hier en daar een invloed van bands als Blink 182. De demo is eveneens ook volledig homerecorded waardoor de kwaliteit van de nummers niet heel erg geweldig zijn. Natuurlijk heeft dit plaatje nog steeds de naam ‘demo’ en stoort het ons daarom niet zo hard. Bonustrack The Story of Tanks 4 Nothing verteld het verhaal van de band over een aanstekelijk en vrolijk stukje muziek, top einde!

Deze demo heeft potentieel. De nummers zitten redelijk goed in elkaar en ook de sound van Tanks 4 Nothing is punkrock zoals het zou moeten zijn. Hier en daar missen we nog wel wat kracht maar dat is grotendeels ook de schuld van de opnamekwaliteit. We zijn oprecht benieuwd naar het volgende plaatje van Tanks 4 Nothing. Laat die simpele, ruwe, humoristische punkrock maar komen!

score: 6/10