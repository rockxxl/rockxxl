---
id: 1840
title: 2 Years To Apocalypse - The Midas Touch
category: Album reviews
groups: 2 Years To Apocalypse
album: The Midas Touch
date: 2017-03-12T15:50:07+00:00
author: Seppe Van Ael
permalink: /album-review/review-2-years-to-apocalypse-the-midas-touch/
thumbnail: >-
  https://res.cloudinary.com/rockxxl/image/upload/16195654_1194999147242989_1804215027529303802_n.jpg
---
Het Amsterdamse quintet van 2 Years To Apocalypse komt na EPs 'Dawn' en 'Dissonance' uit met een full-length album genaamd 'The Midas Touch'. Deze melodic metalcoreband heeft een unieke sound dankzij hun twee vocalists die afgewisseld clean vocals en grunts brengen. Een leuk weetje is dat één van de vocalists een vrouw is, wat je niet veel tegenkomt in de metalcore scene. Het album komt pas uit op 24 maart maar wij geven je al een voorproefje.

We beginnen met interlude 'Radiant' die eerder elektronisch klinkt in het begin, wat in eerste instantie een beetje raar aanvoelt. Dit wordt snel rechtgezet als de intro vlekkeloos overgaat in het nummer 'Colourless'. Bij songs als 'Black Veins', 'Silence' en 'Only Whispers Remain' vult Ilah haar collega vocalist Nan perfect aan, wat zorgt voor een harmonieus geheel. De band geeft ons zelfs een poëtisch 'Being As An Ocean' gevoel bij het lied 'Blind Sights'. Een tekst over alle haat en geweld in de wereld brengt ons met beide voeten op de grond. Ook zijn er leuke features op het album. 'Locust' wordt gebracht samen met Dana Willax van 'Kingdom of Giants', en 'Bliss' is een feature met Ryo Kinoshita van 'Crystal Lake'. Dit brengt een leuke toets aan het album als een geheel.

Over het algemeen is 'The Midas Touch' best goed. 2 Years To Apocalypse mist in sommige nummers nog wel de harmonie tussen de twee vocalists maar we zijn zeker dat dit snel goed komt. We wensen hen het allerbeste bij hun release show in de Melkweg en nog veel meer succes in de toekomst!

score: 7/10
