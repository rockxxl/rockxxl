---
id: 5350
title: Homesafe - One
category: Album reviews
groups: Homesafe
album: One
date: 2018-07-22T10:18:06+00:00
author: Seppe Van Ael
layout: post
permalink: /album-review/review-homesafe-one/
image: homesafe.jpg
---
Ja, we weten het. ’t Is warm weer en daar wordt een mens nogal moe van. In de hangmat met een boek en wat achtergrondmuziek lijkt een goed alternatief voor niets doen. Ideaal als zogeheten ‘behangmuziek’ bij dat hangmathangen is het nieuwe album 'One' van Homesafe. Nagelnieuw zelfs, als in debuutalbum nieuw! Homesafe kent z’n roots in Illinois en brengt ons naast een chille sound ook een bekend gezicht. Namelijk Ryan Rumchaks, inderdaad ‘dienen bassist van Knuckle Puck.

Het album is dertien nummers rijk en glijdt makkelijk je oorgang binnen met ‘Point Blank’. Met een sterke intro, de juiste muzikale opbouw en vocals die gewoonweg bij het genre horen. ‘Run’ is dan weer zo’n nummer waarbij je jezelf in een cabrio (mét open dak, duh) langs de weg ziet scheuren om van het leven te ontsnappen. Het gevoel krijg je voornamelijk door dezelfde redenen als het eerste nummer. ‘Say Something’; de titel alleen doet een melig gezwijmel verwachten, maar daar hadden we het even mis. Het derde nummer heeft een harmonieus gitaarspel en is best stevig. Nog zo’n titel waarover je meteen een idee hebt is ‘Sadistic Society’. Wat kritiek op de maatschappij. ‘Have It All’, is het perfecte voorbeeld van ‘behangmuziek’; zacht en melodieus. ‘Suits and Ties’ kan in evenveel woorden geschreven worden als de titel zelf; nice and easy. ‘Don’t Know How’, sorry da’s een beetje een zaagliedje naar onze mening. ‘Time Ain’t Free’ en ‘Get it Right’ kan je bij wegdromen. ‘Sideways Sleeper’ is zo’n nummer waarmee je meteen begrijpt wat het begrip nostalgie zeggen wil. We krijgen er spontaan heimwee van. Als ideale afsluiter van het album het nummer ‘Fin’. Toch wel ietwat ‘de kers op de taart’-gevoel hierdoor. Een goeie opwarmer, een mix van gevoelens tot het einde, waar er wat old school piano de buiten smijter vormt.

Nu nog de vraag wil beantwoorden die waarschijnlijk op veel mensen hun lippen ligt; “Klinkt het als Knuckle Puck?”. Het is antwoord: ja en nee. De enige manier om daarachter te komen, is het album zelf eens beluisteren.

score: 7,5/10
