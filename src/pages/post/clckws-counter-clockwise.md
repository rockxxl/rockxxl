---
id: 4032
title: CLCKWS - Counter Clockwise
category: Album reviews
groups: CLCKWS
album: Counter Clockwise
date: 2018-01-27T13:09:46+00:00
author: Seppe Van Ael
layout: post
permalink: /album-review/review-clckws-counter-clockwise/
thumbnail: >-
  https://res.cloudinary.com/rockxxl/image/upload/count.jpg
---
CLCKWS, een female fronted hardcore punkband uit het Zoerselse, brengt op 17 februari hun debuut-EP ‘Counter Clockwise’ uit. CLCKWS begon met een moeilijke zoektocht naar leden, maar eens de vaste leden die de band nu vormen gevonden waren, is het zeer snel gegaan. Enkele maanden geleden konden we genieten van hun eerste show, en misschien nog meer verbazend, hun eerste EP lag ook al klaar.

Deze band levert een EP af van 9 nummers met korte, krachtige nummers. De meeste nummers bengelen rond de 2 minuten, maar nummers zoals ‘Counter Clockwise’ en ‘Sorry’s Kinda Standard’ hebben maar een minuutje nodig om je helemaal weg te blazen. De ruwe stem van zangeres Eva wordt bijgestaan door puik gitaar- en drumwerk dat zeker weet te overtuigen voor een eerste EP. Vooral de passages waar gitarist Ben en bassist Seppe mee het vocale werk op zich nemen, hebben een hele goede vibe in vocaal werk die de nummers extra interessant maken. Alles gaat lekker snel en het is bijna onmogelijk om deze EP na enkele nummers stop te zetten omdat de flow er geweldig goed in zit. Het kortste nummer ‘Blow Up The Boiler Room’ – volgens mij een verwijzing naar de elektronische Pukkelpoptent – dat slechts 18 seconden duurt, lijkt wel een parodie op het genre zelf en stopt zeer abrupt. CLCKWS heeft een sterke ‘fuck society’-attitude die ook in de lyrics terug te vinden is, zeker bij nummers als  ‘The Amused’ en ‘Amnesia’. Eindigen doet deze EP met een experimentele, tegen noise aanscheurende outro die nog maar eens bewijst dat deze band eigenlijk geen ruk geeft om alles, en laat dat nu net de spirit van hardcore punk zijn.

CLCKWS levert een sterke EP af om België mee te veroveren. Op enkele schoonheidsfoutjes na is dit een sterk debuut dat bij fans van het genre zeker gaat aanslaan. Zoals ze het zelf zouden zeggen: CLCKWSFORWORLDDOMINATION!

score: 7,5/10
