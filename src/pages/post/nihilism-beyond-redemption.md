---
id: 590
title: Nihilism - Beyond Redemption
category: Album reviews
groups: Nihilism
album: Beyond Redemption
date: 2016-11-29T12:11:48+00:00
author: Seppe Van Ael
layout: post
permalink: /album-review/review-nihilism-beyond-redemption/
image: 12510432_935452166508365_6117599033338345445_n.jpg
---
De Franse deathmetalband Nihilism bracht op 28 oktober hun recentste album ‘Beyond Redemption’ uit. Frankrijk bracht ons al vaak al heel wat extreme bands, denk bijvoorbeeld aan Gojira, Benighted, Gorod en Symbiosis, maar deze Nihilism kunnen we, zeker na dit album, ook gerust in het lijstje van Franse grootmachten plaatsen. Minder bekend dan de voorgaande zijn ze wel, maar daarom niet minder stevig.

Nihilism brengt ons Death Metal die lekker old school klinkt, ze zijn duidelijk geen blinde volgers van de huidige trends van laaggestemde gitaren en breakdowns, maar wel van strakke riffs en snelle drums. Ze halen hun inspiratie duidelijk uit het begin van de jaren ’90, met hier en daar een moderne toets. Het album is een aangename tocht door de duisternis, die je bijna voortdurend in beweging houdt. Het album begint met Ocean’s War, waar de band al eerder een videoclip voor uitbracht, zit vol met wat je van een OSDM-nummer mag verwachten. Het vocale werk is vooral zeer ‘niet hedendaags’, in de zin dat de meeste huidige deathmetalbands focussen op zeer extreme vocalen met grunts, squeals en ook zeer hoge screams. Deze band houdt het duidelijk meer op de standaard growls en mids, met hier en daar doorheen het album zelfs wat ‘spoken word’. ‘Back tot he roots’ denkt deze band, en dat is ook aan hun sound te merken. We krijgen heel wat Heavy/Trash Metal riffs voorgeschoteld, iets wat in de modernere death metal dan ook weer meestal ontbreekt. De band is niet overdreven technisch, niet al te progressief, maar het is wel een album met een goede vibe die je stevig bij de keel kan grijpen. Wat Nihilism in mijn ogen enorm goed beheerst, is het switchen van tempo . De ‘cleane’ stukken, voor zo ver die er zijn in Death Metal, zijn ook echt clean, maar de hardere stukken komen aan als een mokerslag in het gezicht. Nummer acht en negen op deze plaat, ‘All Will Be One’ en ‘Inner Deamon’ zijn nummers die dit alles op en top bewijzen, en zijn dan naar mijn mening ook de uitblinkers van dit album.

De productiekwaliteit van het album is degelijk, en de basgitaar is, ten opzichte van veel andere albums, ook effectief hoorbaar. Een groot pluspunt als je het mij vraagt. Het drumwerk op dit album is over het algemeen nogal ondermaats ten opzichte van de andere instrumenten, maar dat kan ook aan de opnames liggen en de lekkere riffs maken heel wat goed. Toch weet Nihilism met dit plaatje mooi zijn mannetje te staan in de deathmetalwereld. Een aanrader voor mensen die lekker tegendraads tegen alle hypes ingaan en hun metal lekker old school hebben.

score: 7,5/10
