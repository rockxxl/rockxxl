---
id: 206
title: Dijkrock 2016
category: Live reviews
date: 2016-09-05T13:51:55+00:00
author: Seppe Van Ael
layout: post
permalink: /live-review/live-review-dijkrock-2016/
image: 14064029_1221751817837525_6736177105099653036_n.jpg
---
**Dijkrock is zo’n festival dat elk jaar afkomt met een super gevarieerde line up, zolang het maar stevig rockt. Midden in het dorp van Sint Lenaarts met twee podia waarvan er één het gezellige bluescafé Willem Tell is. Dit jaar was het vooral Your Highness en Katastroof die de aandacht trokken op de affiche.**
Volk op de been brengen om half vier ’s middags is niet gemakkelijk, maar daar had Dijkrock al bij al geen probleem mee. Beginnen deed Dijkrock met het lokale geweld van **Kevlar**. Deze band maakt al een dikke drie jaar stevige rock die neigt naar de stoner kant en hier en daar ook lekker donker aanvoelt. Het publiek was aandachtig en de band gaf zich ook voor de volle 100 procent. Neem dan nog een frisse pint in de hand en meer is er niet nodig om een festivalletje op perfecte wijze te openen.

Nog een band die niet van ver moest komen was **Fox Hunt**. Dit vijftal mocht podium twee openen. Het is altijd leuk om op grotere podia’s te staan maar een café als Willem Tell is voor een band als Fox Hunt misschien wel een meer ideale setting. Fox Hunt bracht heavy metal/ hard rock nummers op een geweldige old school manier. Met een cover van Doctor Doctor van U.FO. kreeg Dijkrock de eerste signalen naar een feestje. Drie gitaren en stevige gitaarsolo’s zijn de keys naar succes. Meer van dat!

Als derde was het aan de pretpunkers van **The All-Star Wedding Band**. Deze heren zijn bekende gezichten bij RockXXL maar het viel op dat Dijkrock nog niet meteen gehoord had van dit viertal. The All-Star Wedding Band brengt covers van Me First and the Gimme Gimmes. Inderdaad, covers van covers. Zoals gewoonlijk was er aan entertainment weer geen gebrek. Misschien was het slimmer geweest om deze band wat later op de avond te zetten aangezien het volk volop aan het frietkraam stond, en dat kan toch niet met een feestband als deze…

De tweede en laatste punkband van de avond was **F.O.D.**. Tussen rock -en metalbands je mannetje staan als bijna enige punkband is niet gemakkelijk. Dat was te zien aan de opkomst in het café. Een strakke set werd er gespeeld met alle F.O.D. hitjes en een cover van het eveneens Belgische You Nervous?. Het publiek was met z’n gedachten ergens anders maar de band liet zich niet kennen en speelde een toffe set waar we al bij al geweldig van genoten hebben.

Het was misschien nog maar half acht maar publiekslievelingetje **Katastroof** kroop het podium op. Dijkrock was het tweede optreden van Katastroof in Sint Lenaarts op een jaar. De gewoonlijke
  
Katastroof singles werden gespeeld maar ook een nieuwe single. Dit drietal is het spelen nog niet verleerd maar we  kunnen bijna met zekerheid zeggen dat Katastroof z’n beste tijd gehad heeft. Zjuul Krapuul en co konden ons met hun ego’s en gezonde portie vetzakerij niet meer bekoren zoals andere keren. Met vier bisnummers was Katastroof voor velen de held van de avond, en al bij al was het nog een tof optreden al is twee keer in één jaar op dezelfde plek echt wel teveel.

Dijkrock laat jaar op jaar merken dat ze niet vies zijn van echt wat hardere muziek. **We’rewolves** speelde in het café als misschien wel hardste band van het festival. Voor het eerst stond de
  
Willem Tell volledig vol. We’rewolves speelt thrashy punk gemixed met een nodige portie rock n roll. De feedback liet merken dat de boxen te klein waren voor de muur aan geluid die de band produceerde. De energie spatte van het podium en ook het publiek was niet bang om zich volledig te laten gaan. Hoewel er al verschillende bands gepasseerd waren hadden we met We’rewolves wel een hoogtepuntje.

Headliner van dienst was niemand minder dan **Your Highness**. De stonermetal van dit vijftal raast al verschillende jaren door het Belgische land. Your Highness speelde pas nog op Graspop en natuurlijk kon een plaatsje op de line up van Dijkrock niet ontbreken. Zoals altijd was de band in topvorm en werd er niet gespeeld maar geknald. Het publiek liet zich anders wel een beetje afweten. Al bij al heeft Your Highness toch een geweldige set gespeeld die voor de niet Katastoof liefhebbers ongetwijfeld dik in de smaak gevallen is.

Elk jaar verschijnen er wel een aantal rockabillybands op de affiche van Dijkrock. Dit jaar werd het ingekort tot één met **Crystal and ****Runnin’ Wild**. Aan de drums niemand minder dan komiek Johnny Trash bekend van o.a. Belgians Got Talent. Met een zangeres aan de micro bracht deze band een mix van dansbare en opzwepende rockabilly. Geen saaie, platte muziek zoals vaak het geval is. Als kers op de taart is Crystal and Runnin’ Wild lekker aanstekelijk en blijft de muziek meteen in je hoofd zitten. Hoewel we geen super fans zijn van rockabilly hebben we ten zeerste genoten van dit optreden. Toppertje!

Als laatste speelde **In Your Honor** nog een setje vol Foo Fighters classics.Met deze als geweldige afsluiter zat er weer een top editie op voor Dijkrock!