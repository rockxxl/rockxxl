---
id: 1205
title: Spitfire - State of Mind
category: Album reviews
groups: Spitfire
album: State of Mind
date: 2017-01-20T16:02:56+00:00
author: Seppe Van Ael
layout: post
permalink: /album-review/review-spitfire-state-of-mind/
image: cover-spitfire-state-of-mind-1.jpg
---
Het Antwerpse trio van Spitfire wist ons al eerder te verbazen met hun eerste self-titled EP. Deze groove rock/ nu metal band kwam ondertussen aanzetten met hun gloednieuwe debuutplaat 'State of Mind'. We keken al even uit naar State of Mind, maar worden onze verwachtingen ook ingevuld?

Beginnen doen we met het nummer 'Kingpin'. Kingpin begint stevig maar gaat over in een melodieus rustiger, redelijk donker stukje muziek. Het is dan ook niet gelogen als we zeggen dat dit nummer ons sterk doet denken aan de sound van Muse. 'I Need Help' gaat bijna dezelfde richting uit als Kingpin met het verschil dat alles, en dan vooral het refrein, net dat tikkeltje steviger is en de melodie vervangen wordt door een gewoonlijke Spitfire groove. Dit telt trouwens ook voor 'The Train'. Single 'Kill Me' kregen we al eerder te horen met een bijhorende videoclip. Een geweldige video trouwens, met een al even geweldig nummer. Misschien niet ons favoriet nummer van Spitfire maar het zit er niet veel naast. Kill Me voelt lekker dromerig aan en van de ene op andere seconde wordt je keihard van je roze wolk getrokken en beland je met je gezicht op de grond. 'Newton' is dan weer het nummer voor degene die houden van een stevige groove. Newton voelt dan ook heel hiphop aan. Vervolgens is het de beurt aan 'Rough Enough' dieÂ al eerder te horen was op de eerste Spitfire EP. Het lijkt er op dat de band hier niet al te veel aan veranderd heeft, wat voor ons wel een positief punt is. Het nummer 'One' is dan weer lekker donker en maakt je hoofd voor een dikke vier minuten volledig leeg. Dit is mede te danken aan de geweldige synths in het refrein. 'Control' is nogmaals een stevige groove rock nummer en ook 'Voodoo Doll' is een perfect om je dansschoenen nog eens uit de kast te halen. Voodoo Doll komt eveneens ook van de eerste Spitfire EP. Als laatste is het de beurt aan het langste nummer van State of Mind 'Lenny'. Dit is een typisch Spitfire nummer met de nodige groove, melodie, bijna gesproken teksten in de strofes en een keihard refrein. Lenny eindigt met een instrumentaal gedeelte dat bijna de helft van dit nummer in beslag neemt. Een geweldig stukje muziek om een plaat als deze mee af te sluiten.

Het lijkt erop dat Spitfire nogmaals een grote stap voorwaarts heeft gezet. De nummers met een hoge springfactor zijn beperkter dan op hun vorige EP en ook de melodische kant is een veel grotere rol gaan spelen. Spitfire heeft met State of Mind een debuut neergezet waar vele Belgische bands jaloers op mogen zijn. Groove, melodie, aanstekelijke teksten maar vooral ook variatie zijn de kern van een succes als deze, meer van dat!

score: 9/10
