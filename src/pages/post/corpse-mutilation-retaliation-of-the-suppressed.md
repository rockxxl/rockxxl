---
id: 1021
title: Corpse Mutilation - Retaliation Of The Suppressed
category: Album reviews
groups: Corpse Mutilation
album: Retaliation Of The Suppressed
date: 2017-01-10T14:53:19+00:00
author: Seppe Van Ael
layout: post
permalink: /album-review/review-corpse-mutilation-retaliation-of-the-suppressed/
thumbnail: >-
  http://res.cloudinary.com/rockxxl/image/upload/a3857330561_10.jpg
---
De deathmetalband Corpse Mutilation uit Ieper bracht reeds in 2014 hun debuut-EP ‘Retaliation Of The Suppressed’ uit. We waren in elk geval al vrij overtuigd van hun meest recente video ‘Herald Of Idiocy’, maar we waren toch benieuwd hoe deze band enkele jaren geleden klonk. Het is echter wel belangrijk om te weten dat deze band in 2014 nog een andere zanger had.

Openen doen we met ‘Retaliation Of The Suppressed’, de titeltrack van hun EP. Dit nummer, dat tevens het langste is van heel de EP, zet meteen de toon voor de rest van het album. Een zes minuten lang durende pletwals van uptempo drums die in het midden omslaat van tempo om iets melodischer en duisterder te gaan, maar dan weer terug de draad van het klassieke deathmetalnummer oppikt. Vocaal en instrumentaal best een indrukwekkend nummer dat je de hele tijd met je hoofd mee doet schudden. De resterende nummers op de EP hebben wat dezelfde formules en klinken niet echt hetzelfde, maar niets steekt er echt met kop en schouders bovenuit, wat niet slecht is, aangezien het eerste nummer best te genieten was. Het derde nummer, ‘The Web Of A Backstabbing System’, heeft een van de leukste momenten van het hele album ergens in het midden, het neigt op sommige momenten zelfs wat naar een deathcore-achtige, zonder echt de deathmetal-vibe te verliezen. Het is weinige bands gegeven om dit te doen zonder per se in een hokje geplaatst te worden, maar Corpse Mutilation lukt het wel.

Verder is er weinig te zeggen over deze EP, aangezien de band met deze plaat zeker niet het hele genre heeft heruitgevonden, maar veilig binnen de voorgestippelde weg blijft, met af en toe eens een kleine bocht naar hier of daar. Dit wil echter niet zeggen dat Corpse Mutilation slecht werk heeft geleverd, integendeel. Deze plaat is goed geproducet en uitmuntend qua instrumentals en vocals, maar voelt gewoon nogal wat formularisch aan.

score: 7,5/10
