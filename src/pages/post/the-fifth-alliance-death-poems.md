---
id: 299
title: The Fifth Alliance - Death Poems
category: Album reviews
groups: The Fifth Alliance
album: Death Poems
date: 2016-06-01T22:22:10+00:00
author: Seppe Van Ael
permalink: /album-review/review-the-fifth-alliance-death-poems/
thumbnail: >-
  https://res.cloudinary.com/rockxxl/image/upload/12065590_10153306227092989_5145611686279607348_n.png
---
België weet zijn mannetje te staan wat postmetal betreft, maar hoe zit het nu eigenlijk met onze noorderburen? Met deze vraag in het achterhoofd kwamen we uit bij The Fifth Alliance. Deze band uit Breda kwam een half jaar geleden aanzetten met hun laatste wapenfeit ‘Death Poems’. Lekker traag, lekker stevig, maar vooral lekker hard!

Het is single ‘Your Abyss’ die de spits mag afbijten. Alles begint vredevol en rustig tot dat zangeres Silvia haar screams boven haalt. Dit is ook meteen het onderscheid dat The Fifth Alliance maakt met vergelijkbare bands, de vrouwelijke vocals. De vocals worden gevolgd door een muur van geluid die rechtstreeks op je af komt. Met ‘Fall of Taira’ en titelsong ‘Death Poems’ deinst deze band niet terug en nemen ze je verder mee in de sleur van de nummers. Het is het tien minuut durende ‘Dissension’ die je de laatste klappen in je gezicht geeft. Dit nummer schakelt een versnelling hoger met bijna een black metal sound als gevolg. Je voelt je lichaam voor een laatste keer borrelen tot je terug in de stilte van je normale leventje hervalt.

The Fifth Alliance zet met ‘Death Poems’ een plaat neer die je frontaal met je gezicht tegen de muur kwakt. Fans van o.a. Amenra en Isis zullen deze plaat zeker smaken. Maak je klaar voor een emotionele rollercoaster die steeds bij hetzelfde uitkomt… kwaliteit!

score: 9/10
