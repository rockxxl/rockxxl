---
id: 278
title: Jens Noir - Six Years Of Fucking Around
category: Album reviews
groups: Jens Noir
album: Six Years Of Fucking Around
date: 2016-06-16T17:18:16+00:00
author: Seppe Van Ael
permalink: /album-review/review-jens-noir-six-years-of-fucking-around/
thumbnail: >-
  https://res.cloudinary.com/rockxxl/image/upload/a3453277841_10.jpg
---
Na zes jaar besloot Jens Noir op te houden met solo spelen. Die zes jaar zijn nu voorbij en zijn laatste optreden vindt plaats op onze Summer Showcase in juli. Het eigenaardige aan dit verhaal is dat Jens Noir nog nooit een EP of album heeft opgenomen tot… nu. ‘Six Years Of Fucking Around’ is de titel geworden van de laatste maar eveneens debuutplaat van Jens Noir.

Openen doen we met ‘Classic Rock Song’. Meteen krijgen we een vrolijke vibe te horen die ons een beetje doet denken aan Tenacious D. Ook de tekst zou perfect van deze band kunnen zijn. Dit nummer gaat namelijk niet over rockmuziek maar over seks, en dit nog eens met een humoristische knipoog. Ook met ‘Gay’ hebben we hetzelfde gevoel. De tekst van dit nummer is eveneens alles behalve serieus en muzikaal is het expres melig gemaakt wat het natuurlijk wel super amusant maakt. ‘Craig Christ’ mag dan wel niet over seks gaan maar ook dit nummer is niet al te serieus te nemen. De twee laatste nummer van ‘ Six Years Of Fucking Around’ zijn covers. De eerste is ‘Baby One More Time’ van Britney Spears. Deze werd in een punkjasje gestoken met een super tof resultaat als gevolg. ‘Teenage Dirtbag’ daarentegen is volgens ons misschien meer iets om live te doen aangezien er weinig verandering in dit nummer werd gebracht. Met ‘Six Years Of Fucking Around’ sta je garant voor 5 nummers die stuk voor stuk gebracht worden met een humoristische ondertoon. Muzikaal en zeker vocaal hebben we af en toe zo onze bedenkingen maar zoals de titel van deze plaat al zegt hoeven we ons hier geen zorgen over te maken.

‘Six Years Of Fucking Around’ is geen hoogstaand plaatje maar het is de geweldige vibe die hier telt. Een betere afsluiter van zes jaar Jens Noir kunnen we ons niet bedenken.

score: 6,5/10