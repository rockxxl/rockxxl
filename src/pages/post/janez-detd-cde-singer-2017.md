---
id: 2105
title: Janez Detd. (De Singer, 2017)
category: Live reviews
date: 2017-04-07T07:47:38+00:00
author: Seppe Van Ael
layout: post
permalink: /live-review/live-review-janez-detd-cde-singer-2017/
thumbnail: >-
  https://res.cloudinary.com/rockxxl/image/upload/Naamloos-2.jpg
---
**De Singer, een zaal in Rijkevorsel die vooral jazz en pop programmeert vulde zes april voor het eerst, als we hun website mogen geloven toch, een avond vol punkrock. Niemand minder dan Janez Detd. deed een try-out van hun nieuwe 'Punk Rock Highschool' show. De show bevat 17 nummers om precies te zijn, stuk voor stuk pareltjes uit de jaren 90.**
Support your local scene, dat werd wel heel letterlijk genomen. Openen deed de avond met een gloednieuwe band uit Rijkevorsel zelf. Het jonge geweld van **Pulled Aside** mocht de avond op gang trappen voor de heren van Janez Detd.. Het geluid in de zaal was in het begin niet optimaal maar dat hield dit vijftal niet tegen. Pulled Aside speelde voornamelijk poppunk al had deze band wel nummers die net wat steviger uit de hoek kwamen. De verrassing van de avond was ook meteen hun cover van 'We Are Never Ever Getting Back Together' van Taylor Swift, ook voor ons een absolute guilty pleasure. Pulled Aside speelde een goeie set die wel kan tellen als opener. Neem het van ons aan, deze band gaat het nog ver schoppen in ons kleine Belgenlandje.

Na een kleine intro kwamen de welbekende heren van **Janez Detd.** het podium opgekropen. De sfeer in de zaal was gemoedelijk. Ook alle leeftijden publiek waren aanwezig, want we mogen niet vergeten dat het eerste Janez Detd. album volgend jaar alweer 20 jaar wordt. Nadat de band het eerste applaus in ontvangt had genomen weerklonken de eerste noten van jawel, 'Rock 'N' Roll High School' van The Ramones. Dit nummer werd opgevolgd door het iets stevigere 'Believers' van No Fun At All. Als 'Dammit' van Blink 182 werd ingezet kwam het publiek pas echt op gang. De eerste danspasjes zagen het licht en ook de micro werd rechtstreeks naar het publiek gericht. De hele setlist gaan we niet afgaan maar met 'Fuck Authority' van Pennywise, als normaal laatste nummer, achter de kiezen weerklonken de beroemde woorden &#8220;we want more!&#8221; door de zaal. Janez Detd. kwam terug het podium op met dit maal een extra man. Hij werd voorgesteld als een rapper en zo werd ook 'Who's The King' van Dog Eat Dog door de speakers geknald. Het was bij deze dat de eerste moshpit, al was het maar een kleine, op gang kwam. En met 'Fat Lip' van Sum 41 werd de band getrakteerd op een aantal stagedivers. Eindigen deed Janez Detd. met 'Blietzkrieg Bop' dat de avond dan ook in stijl afsluit.

Ondanks dat zanger Nikolas hier een daar een zinnetje tekst vergat hebben we kunnen genieten van een vlekkeloze punk rock show. Ik vond het wel spijtig dat de band geen één eigen nummer bracht. Het publiek deed meerdere pogingen om de band 'Anti-Anthem' te laten spelen, maar tevergeefs. Deze behoort anders ook tot onze persoonlijke 'Punk Rock Highschool'. Janez Detd. is terug en dat is het belangrijkste. Wij hebben oprecht genoten van 'Punk Rock Highschool' en we zullen absoluut niet de enige geweest zijn.
