---
id: 4403
title: Tim Nonneman 
category: De Platenkast
groups: Diss Guy
date: 2018-02-27T15:04:35+00:00
author: Seppe Van Ael
layout: post
permalink: /news/de-platenkast-tim-nonneman-diss-guy/
image: 10329123_155719491477230_2373330260358362111_n-e1519742353331.jpg
---
**Hardcore, punk,&#8230; als het kind maar een naam heeft. Dat is het motto van de zelfbenoemde boze band Diss Guy uit Aarschot. Wij raakten aan de praat met zanger Tim en doken in zijn platenkast.**

**Om te beginnen: cd of vinyl?**

Mijn cd-kast zit toch wel heel wat voller dan mijn vinyl-kast. Als ik voor de keuze sta tussen een plaat of een cd, kies ik toch meestal voor de cd. Zeker op vlak van punk, aangezien ik geen platenspeler in mijn auto heb. Dat betekent niet dat ik geen goede punkvinyls heb liggen.

** **

**Door welke plaat ben je in aanraking gekomen met de muziek die je nu luistert?**

_Nirvana – Nevermind_

Er is niets leuker dan terugdenken aan de tijd toen je nog niets afwist van muziek en voor het eerst een luide gitaar hoorde. Zoals bij velen waarschijnlijk, zal Nirvana daar een zeer grote rol in hebben gespeeld. Dit gebeurde eerst via de bekende nummers en dan ontdekte ik later dat het meest obscure werk van die mannen het beste was (check hidden track ‘Endless Nameless’). Daarna heb ik wel een kleine afslag genomen richting metal, maar uiteindelijk ben ik via crossover bands zoals S.O.D., Suicidal Tendencies en D.R.I. in de hardcore wereld terecht gekomen.

[<img class="alignnone size-thumbnail wp-image-4408" src="image.jpg)

** **

**Wat is je favoriete Belgische plaat?**

_Reproach – Reproach_

De eerste keer dat ik Reproach zag, was ik ongeveer vijftien jaar. Ik zat midden in mijn metalperiode toen nummers zeker zes minuten lang moesten zijn met zeker drie solo’s. Reproach (samen met Toxic Shock) heeft me hardcore live doen ontdekken. Geen bullshit, geen theatraal gedoe, maar gewoon raggen. Als je ze nu gaat zien, is daar helemaal niets aan veranderd.

<img class="alignnone size-thumbnail wp-image-4411" src=">

**Welke plaat is de ‘guilty pleasure’ uit je platenkast?**

_Een verzamel-cd met allemaal Nederlandstalige klassiekers_

Het is sterker dan mezelf. Ze mogen zeggen wat ze willen, maar ik voel me hier totaal niet schuldig over! Af en toe eens meeschreeuwen met Marco Borsato, Doe Maar, Frank Boeijen en Boudewijn De Groot tussen al die teringherrie kan nooit kwaad. Mede dankzij mijn ouders, die mij dit met de paplepel hebben meegegeven. Bij deze bedankt.

**Op welke plaat kan je je eens goed afreageren?**

_Ceremony – Violence, Violence_

Over pure woede gesproken! Het is onmogelijk om naar deze plaat te luisteren en geen neiging te hebben om iets kapot te maken. Het is de perfecte combinatie tussen snoeiharde powerviolence en breaks dat uw meubilair in gevaar brengt. Na een vreselijke kutdag op het werk is deze plaat in de auto het beste idee. Wel oppassen voor overstekende omaatjes. Btw: deze plaat brengt kleine kinderen tot wenen, ik spreek uit ervaring.

[<img class="alignnone size-thumbnail wp-image-4407" src="1000004004291145.jpg)

**Een vriend vraagt je advies over punk. Welke plaat raad je hem aan?**

_Minor Threat – First 2 7's_

Neen, ik ben geen straight edge, maar maakt dat iets uit? Minor Threat blijft voor mij hét voorbeeld van punk. We zijn allemaal zwarte schapen en we zouden er allemaal verdomme trots op moeten zijn. Wie wil er nu deel uitmaken van die grote kudde? Principieel en eerlijk zijn tegen jezelf en de wereld, altijd je eigen verstand gebruiken,  je band/muziek nooit uitmelken. Als het genoeg is geweest, stop er dan mee. Vergeet die reünie maar, want die tijden zijn nu eenmaal voorbij. Met die boodschap blijft Minor Threat de beste punkband die ooit heeft bestaan.

[<img class="alignnone size-thumbnail wp-image-4406" src="R-1722696-1317822326.jpeg.jpg)

**Heb je een absolute top 3?**

Ik ga me toch moeten beperken tot punk/hardcore omdat het anders een onmogelijke opdracht is. Deze vraag is zeer pijnlijk.

  1. Ceremony – Violence, Violence: Woedend en onbegrepen zijn, voelde nooit zo geweldig.
  2. Descendents – Milo goes to College: Punk zijn betekent ook een bril dragen en graag saaie boeken lezen!
  3. Bad Brains – Rock For Light: Geen uitleg nodig. Gewoon luisteren en dansen!

[<img class="alignnone size-thumbnail wp-image-4407" src="R-385506-1308549430.jpeg.jpg)