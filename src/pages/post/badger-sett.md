---
id: 3009
title: Badger - Sett
category: Album reviews
groups: Badger
album: Sett
date: 2017-09-02T13:12:19+00:00
author: Seppe Van Ael
layout: post
permalink: /album-review/review-badger-sett/
image: Cover-e1504355301166.jpg
---
Het Leuvense vasteland heeft er sinds kort weer een punkband bij: Badger. Met hun EP 'Sett' heeft Badger dan ook een eerste plaatje op hun naam staan. Slechts vier nummers van maximaal drie minuten. Kort, maar krachtig.

Openen doet 'Sett' met 'Finish'. 'Finish' is redelijk traag en aanslepend hoewel het refrein dan weer wel straight forward wordt gebracht. Badger blijkt invloeden te hebben uit de stonerrock, zoveel is zeker. In tegenstelling tot 'Finish' is 'Weekend' een heel stuk sneller en directer en duurt het bovendien slecht één minuut. Ook 'Wolves' is hierbij aan te sluiten, al voelt dit nummer iets meer hardcore aan als punk, mede door twee kleine breakdowns. Het stevigste nummer van 'Sett' is meteen ook het laatste: Jihad. Nog even alle remmen los, keihard meebrullen en dan afsluiten met een Disney achtige outro. Ja, dat is Badger.

'Sett' is ontstaan uit een gezonde portie DIY, zo hebben we het graag. Dit maakt wel dat kwaliteit niet prioriteit nummer één is. Badger heeft dit wel goed opgepakt. Hun muziek is niet van de moeilijkste, laat staan origineelste, maar door verschillende stijlen te mixen met punk als basis is variatie in elk geval wel aanwezig. 'Sett' is een tof punk plaatje geworden, niets meer, maar zeker ook niets minder.

score: 6/10
