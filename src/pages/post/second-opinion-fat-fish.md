---
id: 177
title: Second Opinion - Fat Fish
category: Album reviews
groups: Second Opinion
album: Fat Fish
date: 2016-10-03T15:13:15+00:00
author: Seppe Van Ael
layout: post
permalink: /album-review/review-second-opinion-fat-fish/
image: 14915262_1798323483722305_608423489589546540_n-e1480427147863.jpg
---
Punkrock is aan een serieuze opmars bezig. Ook in ons kleine Belgenlandje schieten de gigs als paddenstoelen uit de grond. Het is dan natuurlijk niet te overzien dat er ook nieuwe bands opstaan, Second Opinion bijvoorbeeld. Deze jonge band uit Tienen bestaat ongeveer een dik jaar en dat wordt gevierd met een eerste EP: Fat Fish.

Beginnen doen we met het nummer ‘Stuck’. Het wordt ons meteen duidelijk wat voor vlees we in de kuip hebben. Second Opinion maakt rock getinte punkrock met een vrolijke tint, alhoewel ze in de teksten wel eens durven klagen. Ook op single ‘Meant To Be’ en eigenlijk gewoon over heel de EP is dit de grote rode draad. Enkel titeltrack Fat Fish wijkt hier wat van af. Fat Fish is een opgewekt, amusant nummer dat de voorsprong neemt wat snelheid betreft. Second Opinion neemt bands als Blink 182 en Sum 41 als voorbeeld voor hun sound. We kunnen wel begrijpen waarom maar we missen nog wel wat elementen. Op alle vlakken blijft Second Opinion redelijk braaf en zou het wat gedurfder mogen.

Fat Fish van Second Opinion is een amusant plaatje dat een goede basis punkrock uitstraalt. Misschien zou het nog wat gevarieerder mogen en mag er nog wat gespeeld worden met snelheden en vocalen. Natuurlijk is deze een debuut EP. Het is allemaal kwestie van tijd. Absoluut geen slecht begin en er is plaats en tijd om te groeien. Laten we hopen dat de heren van Second Opinion deze kans met open armen grijpen.

score: 6/10