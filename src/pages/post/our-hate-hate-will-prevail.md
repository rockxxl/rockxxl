---
id: 3292
title: Our Hate - Hate Will Prevail
category: Album reviews
groups: Our Hate
album: Hate Will Prevail
date: 2017-11-07T18:44:56+00:00
author: Seppe Van Ael
layout: post
permalink: /album-review/review-our-hate-hate-will-prevail/
image: our-hate.jpg
---
De Kempense band Our Hate zag het levenslicht in 2014. Hoewel dit een nieuwe band is deden enkele leden al ervaring op in bands als Hard Resistance, Crawlspace, Cooperate en Scarred Mind. In 2015 brachten ze hun eerste demo CD uit en een tijdje later mogen we hun debuut 'Hate Will Prevail' voorstellen.

Met hun album weet Our Hate een breed publiek aan te spreken. Muzikaal brengen ze een mix van hardcore en metal. Hun album begint met een intro die ongeveer een minuut duurt. Vanaf de eerste noten weten ze je meteen bij je keel te grijpen. Vanaf dan is het moeilijk om stil te blijven zitten. Dit album laat je gewoonweg headbangen en meebrullen vanaf seconde één. Mijn persoonlijke favoriet is 'Religion Kills'. In deze track grijpt de drum de voorgrond waardoor alles een beetje extra energieker klinkt.

Hoewel het een hele uitdaging is om metal en hardcore te combineren tot een eigen geheel dat buiten de hokjes valt, lukt het deze band verrassend goed. Na het uitbrengen van 'Hate Will Prevail' zijn ze niet blijven stilzitten en zijn ze nu volop shows aan het spelen. Het is niet alleen op CD maar ook live een band die je omver blaast. Met deze korte maar krachtige woorden hopen we jullie warm te maken om deze beuker in huis te halen. Wij zijn alvast overtuigd!

score: 8,5/10

&nbsp;