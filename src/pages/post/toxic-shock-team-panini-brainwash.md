---
id: 1749
title: Toxic Shock/ Team Panini - Brainwash
category: Album reviews
groups: Toxic Shock/ Team Panini
album: Brainwash
date: 2017-03-04T14:22:59+00:00
author: Seppe Van Ael
layout: post
permalink: /album-review/review-toxic-shock-team-panini-brainwash/
image: IMG_0806.jpg
---
Begin vorig jaar werd de dertigste verjaardag van het nummer 'Walk This Way' van Run DMC en Aerosmith gevierd in het Antwerpse Trix. Trix en hardcoreband Toxic Shock sloegen de handen in elkaar en gingen opzoek naar metalbands die voor een keer een nummer zouden schrijven in samenwerking met rappers en hiphoppers.Ondertussen een jaar verder leeft dit project nog steeds verder. Toxic Shock en Team Panini die samen het nummer 'Brainwash' maakte komen nu aanzetten met een 7&#8243; vinyl met deze single en twee gloednieuwe nummers.

Openen doet de EP met de ongelofelijk aanstekelijke single 'Brainwash'. Toxic Shock zingt voor een keer in het Nederlands en ook Team Panini weet zoals gewoonlijk het beste van zichzelf te geven in hun moedertaal. Het nummer klinkt lekker agressief en is zonder problemen keihard mee te brullen door zijn sociale context. Muzikaal doet het ons ook een beetje denken aan 'Bring The Noise' van Public Enemy en Anthrax. Met het nieuwe nummer 'Kak Op Flik' krijgen we een even fantastisch en vergelijkbaar vervolg op 'Brainwash'. Het nummer 'Beastie Boys' is dan weer een straight forward hardcorepunk nummer enkel gebracht wordt door Toxic Shock. Misschien was deze niet noodzakelijk op de EP, maar met 'Brainwash' en 'Kak Op Flik' hebben we er twee nummers bij die zonder twijfel grijsgedraaid gaan worden op onze platenspeler.

score: 7,5/10
