---
title: Hudic - Ne Ergo Dimittas
thumbnail: >-
  https://res.cloudinary.com/rockxxl/image/upload/v1553093083/Cover_NeErgoDimittas.jpg
date: 2019-03-20T14:44:12.180Z
category: Album reviews
author: Seppe Van Ael
---
Vijf nummers in de vorm van een EP. Dat is wat we dit keer op ons bord krijgen. Kok van dienst: metal band Hudic uit Heist-Op-Den-Berg.

Hudic is één van de nieuwste aanwinsten van de Belgische metal scene. Na enkele shows gespeeld te hebben, duurde het niet lang voordat de band op de proppen kwam met deze: ‘Ne Ergo Dimittas’. De intro geeft een mooi atmosferisch stukje muziek weer dat wordt bijgestaan door enkele klassieke instrumenten. Hierdoor zou deze de intro kunnen zijn voor een power metal band. De donkere ondertoon doet echter anders geloven. De vier nummers die volgen zijn stuk voor stuk een mengeling van death, black, doom en groove metal. De vocals wisselen af tussen screams en grunts en ook de muziek weet van blastbeats over te gaan in lome doom metal. ‘Ne Ergo Dimittas’ heeft voor ieder wat wils en is tevens een perfecte blend van verschillende genres. Hudic brengt een mooi eindresultaat dat hier en daar nog wat verfijning nodig heeft, maar over een goed debuut gesproken! 

score: 7,5/10

<iframe width="560" height="315" src="https://www.youtube.com/embed/uszcMVRf5Y0" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
