---
id: 2281
title: Tim Van Doorn 
category: De Platenkast
groups: Big Dog Recordings
date: 2017-04-26T17:09:42+00:00
author: Seppe Van Ael
layout: post
permalink: /news/de-platenkast-tim-van-doorn/
image: 16298532_10209590655377787_6588407768449497341_n.jpg
---
**Tim Van Doorn staat aan het roer van opnamestudio Big Dog Recordings. Buiten dit bracht hij zelf ook al een paar prachtige solo albums uit. Deze Nederlands/ Antwerpse punkrocker heeft hopen van ervaring en staat al verschillende jaren in het vak. Wij zochten Tim op en keken in zijn platenkast.**

**Om te beginnen: cd of vinyl?**
  
Ik luister veel muziek in de auto, dus om praktische redenen CD. Maar als ik een bijzondere herinnering aan een plaat heb of het artwork is gewoon schitterend, dan vinyl. Om vervolgens de mp3’s ervan te downloaden, ze op CD te zetten en in de auto te kunnen luisteren.
  
**Door welke plaat ben je echt in aanraking gekomen met de muziek die je nu luistert?**
  
Da’s moeilijk want ik luister heel veel. ’t Is op te delen in 3 platen denk ik;
  
Guns ’n Roses – Use Your Illusion II
  
Eels – Beautiful Freak
  
Green Day – Nimrod

**Wat is je favoriete Belgische plaat?**
  
Ik heb er heel veel, omdat ik er flink wat al heb mogen opnemen, haha! Paar hoogtepunten zijn “Harvest” van FOD, “Furry Tales” van You Nervous?, de nieuwe EP van False Archetypes, de upcoming plaat van Aedell Wolff, de split van Coma Commander&#8230; the list goes on and on.

**Welke plaat is de ‘guilty pleasure’ uit je platenkast?**
  
Gwen Stefani? N.E.R.D? Nelly Furtado? Aerosmith? De laatste paar Metallica platen? (Death Magnetic was best goed, kan me niet schelen wat de rest zegt!)

**Op welke plaat kan je je eens goed afreageren?**
  
Favoriete metal platen zijn vol 3: Subliminal Verses van Slipknot, The Blackest Beautiful van Letlive. en White Pony van Deftones.

**Een vriend vraagt je advies over punk. Welke plaat raad je hem aan?**
  
Mijn punkplaat is …And Out Come The Wolves van Rancid. Die plaat is geweldig van begin tot eind. Als diegene niet naar punkzangers kan luisteren zou ik denk ik American Idiot van Green Day aanraden. Dan zien we van daar wel verder.

**Heb je een absolute top 3?**
  
Nee, een top 30 misschien. Maar daar staat o.a. dit in:
  
The Get Up Kids – Something To Write Home About
  
The Smashing Pumpkins – Siamese Dream
  
Green Day – Nimrod
  
3rd Eye Blind – Blue
  
My Chemical Romance – Three Cheers For Sweet Revenge

Big Dog Recordings: www.bigdogrecordings.com