---
id: 1569
title: Valley - Dark Tears // Bright Smiles
category: Album reviews
groups: Valley
album: Dark Tears // Bright Smiles
date: 2017-02-17T15:18:17+00:00
author: Seppe Van Ael
permalink: /album-review/review-valley-dark-tears-bright-smiles/
thumbnail: >-
  https://res.cloudinary.com/rockxxl/image/upload/digipack_Album2-1500x1500-1.jpg
---
Na 'Eternity is Love' en 'Life's Storms' is Valley terug met een gloednieuwe EP: Dark Tears // Bright Smiles. Deze komt uit op 31 maart onder Redfield Digital. Wij kregen met RockXXL de kans om de acht nummers van dit album exclusief te beluisteren. We namen dan ook de tijd om onze mening te geven over de naar onze mening geslaagde Dark Tears // Bright Smiles.

Openen doet deze EP met het nummer 'Restless'. Voor de eerste keer in de geschiedenis van Valley krijgen we blastbeats te horen. Verder gaat het nummer door in gewoonlijke Valley-stijl. De vocals zitten tussen zingen en schreeuwen in en muzikaal doet het je wegdromen met hier en daar een donker randje. Valley is een groep die ons steeds opnieuw doet denken aan bands als Touché Amoré en La Dispute. De twee titelsongs 'Dark Tears' en 'Bright Smiles' zijn beide interludes met het verschil dat Dark Tears volledig instrumentaal is. 'Deception', 'Salvation, Redeem Me', 'Safety of Youth', 'Wolven Hands // Broken Hearts' en 'The Discomfort of Doubt' sluiten ook volledig aan bij de oude vertrouwde sound van Valley. Misschien is het spijtig dat alles zo hard op elkaar lijkt, hoewel dat het wel lijkt of dit de bedoeling van Valley moet zijn geweest. Er springt naar onze mening geen nummer duidelijk boven uit en dat was bij hun vorige werk wel het geval. Misschien spijtig, maar dat maakt de nummers zeker niet minder goed.

Zelf kennen we de muziek van Valley al een tijdje en keken dan ook erg uit naar deze plaat. De band heeft zich weer maar eens bewezen binnen het genre van de post-hardcore. Met Dark Tears // Bright Smiles heeft Valley een grote stap vooruit gezet. Misschien volgende keer gewoon wat extra variatie voorzien, en de band zal wel op hun pootjes terecht komen. Het wordt anders wel eens tijd dat Groezrock op de deur van deze band komt kloppen, want ze zijn het waard.

score: 8/10
