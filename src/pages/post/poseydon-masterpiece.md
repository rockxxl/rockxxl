---
id: 212
title: Poseydon - Masterpiece
category: Album reviews
groups: Poseydon
album: Masterpiece
date: 2016-08-28T17:31:35+00:00
author: Seppe Van Ael
layout: post
permalink: /album-review/review-poseydon-masterpiece/
thumbnail: >-
  https://res.cloudinary.com/rockxxl/image/upload/11855648_123919994618880_6035402638735654181_n.jpg
---
Geloof het of niet maar de heren van Poseydon vieren volgend jaar hun 25<sup>ste</sup>  verjaardag als band. Dit ging gepaard met verschillende bandwissels waardoor de band op momenten traag op gang kwam en moest wachten tot 2011 om hun eerste full album uit te brengen. Ondertussen is er weer een hele hoop veranderd en tijd verstreken maar Poseydon is er met hun tweede langspeler: Masterpiece. Een gewaagde titel?

Beginnen doen we met het nummer Classified. De redelijk herkenbare thrash/ deathmetal van Poseydon heeft nog geen seconde nodig om op gang te komen. De kans om op te warmen is er niet, de eerste riffs knallen vanaf seconde één en de drums duwen meteen de gaspedaal in. De vocals weten ons ook te bekoren. Deze zijn meer deathmetal getint en dat zorgt voor een aangename agressieve toon. Ons favoriete nummer van deze plaat is zonder twijfel Realms of the Dead. Een lekker thrashy nummer dat uitpakt met een geweldig snelle solo die de sleur van de plaat op gepaste wijze doorbreekt.

De vraag die op ieders lippen brandt: heeft de band de titel van de plaat kunnen waarmaken? Poseydon heeft een eigen sound die ook op Masterpiece weer duidelijk naar voren komt. Hierdoor is deze plaat net dat tikkeltje anders als andere thrashalbums, en dat maakt het luisteren veel aangenamer. Misschien is Masterpiece niet al te vernieuwend of de beste thrashplaat ooit maar als we algemeen over België kijken kan deze wel een klein meesterwerkje genoemd worden.

score: 7,5/10