---
id: 3821
title: The Penske File
category: Interviews
band: The Penske File
date: 2018-01-12T20:05:54+00:00
author: Seppe Van Ael
layout: post
permalink: /news/interview-the-penske-file/
image: 20994232_1533421133386982_5448356111535561427_n.jpg
---
**De Canadese punkband The Penske File trekt voor de tweede keer op Europese tour. Met de Europese release van hun album ‘Burn Into This’ achter de rug en een nieuwe plaat in het vooruitzicht, vonden wij het tijd om eens een praatje te slaan met dit uiterst sympathieke trio. ** 

**Om te beginnen: jullie bandnaam. Als ik mij niet vergis komt deze van de serie ‘Seinfeld’.** 

Helemaal correct. We zijn alle drie grote fans van deze show. We kozen deze naam een aantal jaar  geleden in de middelbare school. Onze vroegere tweede gitarist had een lijst met potentiële namen waarvan The Penske File één was en ook als beste uitkwam. The Penske File betekent dat je doet alsof je productief bent terwijl je eigenlijk gewoon niets doet.

**Jullie lieten net single ‘Come What May’ op de wereld los. Hoe zit het met een volgend full album?**

Onze nieuwe plaat is klaar en opgenomen. We zijn er zeer tevreden van. Die komt uit in de lente en dat is het enige dat we ervan kunnen zeggen. We kijken alvast uit om de nieuwe nummers met iedereen te delen.

**Jullie Europese tour start vandaag. Kijken jullie hier naar uit?**

We kijken zeker uit naar deze tour. Twee jaar geleden tourden we voor de eerste keer door Europa en werden zeer warm ontvangen. We kunnen niet wachten om door een paar van onze favoriete landen de trekken en te herenigen met vrienden die we twee jaar geleden maakten. Maar het belangrijkste: ons volledig geven op een podium voor iedereen die geïnteresseerd is in The Penske File.

**Jullie zingen alle drie maar spelen ook alle drie een instrument. Maakt deze manier van spelen het niet moeilijker om interactie te hebben met je publiek?**

Hmm, we denken eerder van niet. We hebben dit ongeveer al altijd zo gedaan. De voornaamste manier om contact te leggen met onze fans is door de nummers en de live show. Het feit dat we alle drie zingen is uniek voor een driekoppige band, denken we. De variatie trekt onze nummers naar een hoger niveau. Live spelen werkt bevrijdend en we hopen dat het publiek hetzelfde ervaart als ze ons op een podium zien staan.

**Bearded Punk Records brachten ‘Burn Into The Earth’ uit op rode vinyl exclusief voor Europa. Deze werd al uitgebracht op groene en oranje vinyl voor Amerika en Engeland. Hoe belangrijk zijn fysieke platen voor The Penske File?**

We houden gewoonweg van fysieke koppies, laat staan die van onszelf. We groeiden op met het kopen van CD’s en vinyl en dat maakte de muziek een totaalervaring. Niet alleen het ontdekken van nieuwe muziek, maar ook het lezen van de teksten en kijken naar de design van de artwork. We zijn heus niet de enigen die zo denken over fysieke platen, en dan is het altijd leuk dat deze mensen ook fysieke albums van onze band in huis kunnen halen. Het hele streaming verhaal vinden we ook zeker een positief punt in de muziekwereld. Muziek is zo dichtbij en je kan naar veel verschillende nummers luisteren en ontdekken door gewoonweg één druk op de knop. Maar wanneer je iets echt heel goed vindt, kan je beter de fysieke plaat aanschaffen voor die totaalervaring.

**Het artwork van ‘Burn Into The Earth’ lijkt wel op één of ander middeleeuws ritueel: een schedel, een boek, een roos, een klok en een kandelaar.** 

Bryndon, een vriend van ons is tattoo artiest. Hij maakte hier een tekening voor en het paste perfect bij het thema van de plaat. Na wat kleine aanpassingen hebben we met trots de tekening kunnen toe-eigenen als onze artwork.

**Jullie spelen binnenkort in België samen met Great Collapse: een band met leden van Rise Against en Strike Anywhere. Welke van deze bands spreekt jullie het meest aan en waarom?**

Dan gaan we eerder voor Strike Anywhere moeten gaan. Hun album ‘Dead FM’ kwam uit toen we nog tieners waren en we kregen hier niet genoeg van. We luisteren het zelfs nu nog af en toe. Prachtige nummers van een prachtige live band.

**The Penske File speelt steeds op grotere festivals. Wat zijn jullie doelen nog met de band?**

Ons doel is om zoveel mogelijk te spelen, onze muziek zo maximaal mogelijk te verspreiden en er uiteraard een hoop plezier aan te blijven beleven.  Ook willen we onszelf verbeteren als muzikanten, songwriters en mensen.

**… en wat is jullie droom voor de band?**

Onze droom is onze boterham verdienen met de band. Day jobs suck!
