---
id: 138
title: Tristania
category: Interviews
band: Tristania
date: 2016-10-31T16:58:48+00:00
author: Seppe Van Ael
layout: post
permalink: /interview/interview-tristania/
image: tristania-8099.jpg
---
**Na een change-over van zangeres in 2009 wisselde het Noorse Tristania de klassieke operajurk in voor een modern leren frakske. Met Mariangela als zangeres is de band een nieuwe weg ingeslagen en bevaren ze andere wateren. RockXXL mocht hen even aan de tand voelen tijdens het Metal Female Voices Fest in Wieze en zodus… **

**Voor diegenen die Tristania niet kennen, kunnen jullie ons een kleine toelichting geven over de band? **

Tristania is een Noorse metalband met een bakermat in Stavanger die momenteel al 20 jaar bestaat. Wij waren een van de eerste bands in het genre ‘gothic metal’ die bezig waren met de creatie ervan (naast The Sins of Thy Beloved, Theatre of Tragedy,…). Het genre beschikt veelal over een zanger en zangeres waarmee we het ‘beauty and the beast effect’ creëren. Hiermee bedoelen we dan het contrast tussen de grunts van de zanger en de cleane zang van de zangeres. Doorheen de jaren heeft het genre zich wel zo ontwikkeld dat de cleane zang niet per sé klassiek hoeft te zijn, maar dat je er ook je eigen weg mee kan gaan zoals de band die we nu geworden zijn.

**Ik aas even naar het laatste album ‘Darkest White’ uit 2013; kunnen jullie meer kennis geven over de titel en het artwork? **

Het is altijd een beetje moeilijk om uit te leggen (lacht). Eigenlijk gaat het om het feit dat er aan alles twee zijden zijn. De dingen in het dagelijkse leven zijn niet altijd wat ze lijken te zijn. Het kan gebeuren dat er vele zaken leuk lijken, maar dat er toch een donker kantje aan zit. Op onze cover is dat ook zichtbaar; naast de kunstenaar staan rozen zoals wij ze zien, maar eigenlijk schildert hij dode rozen op het doek. Deze rode draad trekken we ook door in onze lyrics.

**Hebben jullie recent al nieuwe nummers geschreven voor een volgende album? **

Nee, we zijn momenteel in een soort van pauze. In ons privéleven hebben we momenteel veel zaken aan de gang, familie, werk,… We doen ons uiterste best om back-on-track te komen, maar momenteel gaat ons privéleven voor. Wanneer je volwassen wordt en je biologische klok voelt tikken prefereert dat wel. Het is ook niet echt onze bedoeling meer om echt te groeien. Wanneer je 17 à 18 jaar bent wil je een grote rockster worden, maar naarmate je ouder wordt besef je dat er ook nog andere zaken zijn. Het feit dat we een groep van zes personen zijn speelt ook mee; de ene is meer begaan met z’n familie terwijl de andere een nieuw album wil maken.

**Stel dat er toch een volgend album komt; denken jullie dat het dan een goed idee is om er terug meer klassieke zang in te stoppen zoals jullie vroeger deden? **

We geloven niet dat de klassieke zang nog past bij onze identiteit met de band die we nu zijn. We willen wel spelen met het symfonische element en de koren etc. als het aankomt op de atmosfeer binnen de nummers, maar als het komt op de identiteit van de band zouden we het niet doen. Toen Mariangela bij de band kwam zagen we de uitgelezen kans om Tristania nieuw leven in te blazen. Haar stem kan vele stijlen aan, maar vanwege de trends tegenwoordig willen we dus niet inspelen op oude gewoontes.

**Doorheen die 20 jaar hebben jullie al een hele reeks shows achter de rug. Welke is voor jullie de meest memorabele en waarom? **

Dat is voor ons het Wacken Open Air festival in 2009. Ik herinner met dat ik een kwartier voor de aanvang van de show ging checken hoeveel publiek er zou staan… Er stond niemand en het zweet stond al in m’n schoenen. Toen we na die 15 minuten terugkeerden stonden er plots 15.000 à 20.000 personen vooraan het podium. Ik krijg nog altijd kippenvel als ik eraan terugdenk omdat we wel wat volk verwachtten, maar zeker geen full house.

**Ik hoorde je daarstraks vertellen over een wereldpremiere vanavond, nu ben ik zeker benieuwd over wat dat ging! **

Ja, dat kan ik geloven (lacht)! Aangezien we zo weinig touren de laatste tijd wilden we van dit optreden toch een speciale gelegenheid maken. Daarom hebben we beslist om straks ‘Cypher’ van ons laatste album ‘Darkest White’ voor de eerste maal live te brengen.

**Super, maar aan de andere kant is de muziekindustrie onderhevig aan veranderingen. Jullie touren nu heel weinig, maar jullie merken waarschijnlijk ook dat er alsmaar meer zaken verschuiven? **

Het is er inderdaad niet makkelijker op geworden en dat heeft te maken met een aantal zaken. De verschillende takken van de muziekindustrie zijn aan mekaar gelinkt. Doordat minder mensen fysieke cd’s kopen zijn wij als band daaraan verbonden. We zijn niet zozeer bezig met diverse sociale media dus halen we daar vooral onze inkomsten van als we niet touren. Het is tegenwoordig ook een competitie geworden om in dit genre live te spelen aangezien de diversiteit over de jaren zo hard gegroeid is. Ik zal niet zeggen dat al die veranderingen enigszins iets kapot gemaakt hebben voor ons, maar we moesten gewoon onze strategie aanpassen aan de moderne tijd.

**Geloven jullie dan ook mee in het concept van crowdfunding? **

Goh, we zijn er niet echt vertrouwd mee, maar je weet maar nooit. We hebben erover nagedacht, dus misschien kunnen de fans voor het twintigjarige bestaan van Tristania een mooie spaarrekening openen (lacht)?

**Wat kunnen de fans verwachten van Tristania in de nabije toekomst? Misschien een nieuwe tournee? **

We krijgen wel een aantal aanvragen voor een tournee en festivals, maar we moeten gewoon zien wat er voor ons op dat moment lukt. Zoals vorig jaar het FemMe festival in Eindhoven en vandaag dit optreden lukte perfect en dan doen we dat ook gewoon!
