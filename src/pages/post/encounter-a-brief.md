---
id: 1615
title: Encounter - A Brief&#8230;
category: Album reviews
groups: Encounter
album: A Brief&#8230;
date: 2017-02-21T15:16:26+00:00
author: Seppe Van Ael
permalink: /album-review/review-encounter-a-brief/
thumbnail: >-
  https://res.cloudinary.com/rockxxl/image/upload/13332763_1179730362058652_3893697221095285211_n.jpg
---
Hoewel symfonische metal en rock in België een zeldzaam gegeven is weten onze noorderburen er wel raad mee. Neem nu de heren van Encounter. In mei vorig jaar kwam deze band aanzetten met hun eerste EP 'A Brief&#8230;'. Een weetje is dat Encounter al 15 jaar op de planken staat. Enkel maar hoge verwachtingen dus!

Openen doet A Brief&#8230; met het 7 en half minuut durende 'Snake Skin'. Meteen worden de eerst rocktunes uit de speakers geblazen en ook de synths weten meteen wat plaats in te nemen. Snake Skin heeft een redelijk volle sound gebaseerd op eenvoud. Dit is ook het geval bij 'Business As Usual' die daarentegen ook wat meer melodie krijgt toegestoken. Encounter heeft een zeer Engelse manier van muziek maken waardoor we flashbacks krijgen naar bands uit de jaren 80 zoals pakweg The Dire Straits en The Cure. Deze laatste popt dan ook meteen in ons hoofd bij het horen van single 'Games'. Afsluiten doen me met 'Hot Blood' dat tevens ook 7 en halve minuut telt. Deze is een pak rustiger en wordt vergezeld door klassieke instrumenten zoals een viool. Hot Blood lijkt wel een stukje filmmuziek dat deze EP op een mooie manier afsluit.

A Brief&#8230; is alles behalve een alledaags plaatje, en dat is zeker geen slechte eigenschap. Langs alle kanten worden er invloeden ingegooid die zorgen voor de nodige variatie. Naargelang de duur en simpliciteit van de nummers weet Encounter ons niet te vervelen. We hadden enkel onder de noemer melodische, symfonische rock wel wat meer verwacht, dat is een minpuntje. A Brief&#8230; luistert in z'n eenvoud zeer gemakkelijk en daar draait het toch ook wel om. Zeker geen slecht begin maar als we de biografie van Encounter doorlezen hadden we wel wat hogere verwachtingen van dit vijftal.

score: 6,5/10