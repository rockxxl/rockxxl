---
id: 260
title: WildHeart - WildHeart
category: Album reviews
groups: WildHeart
album: WildHeart
date: 2016-07-16T14:05:37+00:00
author: Seppe Van Ael
layout: post
permalink: /album-review/review-wildheart-wildheart/
image: 13124556_1740639059483751_6085696971558437864_n-e1480428443474.jpg
---
Wie de tijd van haarbanden, cowboylaarzen, leren jassen en vooral rock ‘n roll is vergeten wordt met deze WildHeart terug de tijd in gezwierd. De band ontstond in 2014 en in mei dit jaar kwam hun eerste langspeler uit. 12 nummers lang sta je garant voor een tijdreis die je met je beide voeten terug op de Sunset Strip zet.

Openen doen we met ‘Breaking’. ‘Breaking’ is een intro die perfect één minuut duurt en bestaat uit een reeks nieuwsberichten met op de achtergrond  de nodige gitaarsolo’s. ‘On The Run’ is dan ook het eerste nummer op de plaat. We krijgen meteen een hoge dosis rock ‘n roll voorgeschoteld die ons instant doet denken aan Motley Crüe. Vocaal leek het ons in het begin allemaal wat braafjes maar hoe verder het nummer vordert nemen we onze woorden terug. Wat je natuurlijk wel hebt met muziek als deze is dat alles na een tijd op elkaar kan beginnen lijken. Dit is ook hier het geval. Op de kwaliteiten van de bandleden is er niets aan te merken maar na een tijd krijg je wel genoeg van al de catchy tunes en het meezingen. Het is balade van dienst, ‘Beautiful Regret’ die na zes nummers de nodige variatie zet. Zeg nu zelf, wat is een plaat als deze zonder een powerbalade? De laatste noten worden gespeeld met het aanstekelijke ‘Hang ‘em High’ dat ons steeds bijblijft na het luisteren van deze plaat.

WildHeart is zo’n band die steeds zorgt voor een feetje. Of het nu live is of op CD de nostalgische factor van deze band is zo groot dat meezingen bijna onmogelijk wordt. Hier en daar missen we misschien wel wat variatie maar voor de rest is er geen vuiltje aan de lucht. Een debuut om trots op te zijn? Absoluut!

score: 8/10