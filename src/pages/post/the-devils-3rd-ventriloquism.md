---
id: 308
title: The Devil’s 3rd - Ventriloquism
category: Album reviews
groups: The Devil’s 3rd
album: Ventriloquism
date: 2016-06-01T22:06:20+00:00
author: Seppe Van Ael
layout: post
permalink: /album-review/review-the-devils-3rd-ventriloquism/
thumbnail: >-
  http://res.cloudinary.com/rockxxl/image/upload/12370698_800577166717792_3104003345651762912_o.jpg
---
Onze noorderburen van The Devil’s 3rd  kwamen aanzetten met hun nieuwste wapenfeit: Ventriloquism. Dit drie-tal brengt heavy metal met een mix van thrashmetal. Openingsnummer ‘Desert Storm’ laat ons meteen kennismaken met het meer thrash geluid van deze band. Zowel de muziek als de vocals staan over het algemeen redelijk stevig in hun schoenen. De tweede stem op ‘Desert Storm’ is dan weer wel niet wat het zou moeten zijn en klinkt veel te braaf. Ook de leadvocals durven soms serieus de hoogte in te gaan, meestal ook net iets te duidelijk. Onze landgenoten van ‘Evil Invaders’ hanteren deze techniek ook maar daar komt alles net dat tikkeltje subtieler over. In het nummer ‘Disciple Is My Sword’ dat als laatste op dit plaatje staat weten deze heren dit wel wat beter aan te pakken. Wat er dan weer wel zeker mag wezen zijn de gitaarsolo’s die bijvoorbeeld ook in ‘Disciple Is My Sword’ een hoop kracht en energie bijbrengen. Hoewel we niet vies zijn van een potje thrash weten meer  heavy metal getinte nummers zoals ‘I, Dictator’ en ‘One Track Mind’ ons meer aan te spreken. ‘Ventriloquism’ is geen slechte EP maar we hebben vaak het gevoel dat er wat elementen missen om deze plaat naar een hoger niveau te tillen. Het potentieel is er en we hopen dat dit er ook gaat uitkomen.

score: 6/10