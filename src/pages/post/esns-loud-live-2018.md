---
id: 3966
title: ESNS Loud Live 2018
category: Live reviews
date: 2018-01-18T21:57:22+00:00
author: Seppe Van Ael
layout: post
permalink: /live-review/live-review-esns-loud-live-2018/
thumbnail: >-
  https://res.cloudinary.com/rockxxl/image/upload/26195895_10156171551819073_4814920498282553418_n.png
---
**Ook dit jaar stonden er op het showcase festival Eurosonic Noorderslag in Groningen weer een hele hoop metal bands dankzij ESNS Loud. Een zij-evenement was ESNS Loud Live, waarop de Belgen van Diablo Blvd en het Nederlandse Sisters Of Suffocation het beste van zichzelf gaven, terwijl onze sympathieke oosterburen van Wacken Open Air de zaal verwende met enkele gratis drankjes.**

**Sisters Of Suffocation** betrad als eerste het podium van de Lola. Deze death metal band bestaande uit vier jonge dames uit Eindhoven brak al op heel wat potten en pannen op verschillende events. Dit quatro vertegenwoordigde hun nieuwe album ‘Anthology Of Curiosities’. Sisters Of Suffocation speelde extreme muziek die gesmaakt werd door een bijna volle zaal. Zangeres Els heeft een strot om u tegen te zeggen en ook de drie andere muzikanten speelde alles strak aan elkaar. De gitaren vielen een tweetal keer uit maar dat liet de sisters niet koud. Brutaal, snel, maar oh zo gecontroleerd tegelijkertijd. Kortom, een band om in het oog te houden!

Iets later dan verwacht startte de intro van **Diablo Blvd**. Het werd meteen duidelijk dat deze Belgen in Noord-Holland niet dezelfde voet aan grond hebben als in Vlaanderen. De zaal was dan ook maar voor iets meer dan de helft gevuld. Ook een technisch probleem met de micro aan het begin van de show kon Diablo Blvd niet overzien. De band liet het echter niet aan hun hart komen en pakte de draad in no time weer op. Openen met ‘Beyond The Veil’ en het spelen van nieuwe singles ‘Sing From The Gallows’ en ‘Animals’ zorgde voor enkele knikkende koppen. Het feit dat het publiek grotendeels bestond uit profs in de scene en niet uit de typische festivalganger maakte het er voor de band niet makkelijker op. De interactie van frontman Alex Agnew werd dan ook niet altijd even enthousiast onthaald. De kracht van Diablo Blvd zit hem in de overtuiging waarmee de band hun nummers brengt. Energie en plezier sprongen dan ook van het podium af. Of de zaal nu gevuld was of niet, Diablo Blvd heeft zich bewezen, en hoe!