---
id: 3154
title: "voorbeschouwing: Stray From The Path (Kavka, 2017)"
date: 2017-10-12T11:22:04+00:00
author: Seppe Van Ael
layout: post
permalink: /news/voorbeschouwing-stray-from-the-path-kavka-2017/
image: 21768033_1430349413712882_6535907887110210513_n-e1507806762327.jpg
---
HeartBreakTunes:

http://www.heartbreaktunes.com/

Eén van mijn persoonlijke topshows van het jaar als het op hardcore aankomt vindt vandaag plaats in Kavka in Antwerpen. Vier Bands vanuit verschillende landen als de Verenigde Staten, het Verenigd Koninkrijk en Canada brengen ons een avond vol stevige gitaren, smullen maar.

Als eerste speelt **Renounced**. Een Londonse band die sinds hun ontstaan in 2013 alleen maar beter, steviger en strakker werden. Hiervoor worden ze dan ook beloond door Stray From The Path, die hun meeneemt op tour doorheen Europa. Hun muziek is een wijde variatie van harde riffs, clean en unclean vocals en dromerige stukken waarvan je zo gaat zweven, terwijl ze wel een oldschool hardcore vibe afgeven. Een ruwe diamant die stilletjes geslepen word.



Na het hardere werk van Renounced gaan we naar een band die al podiums deelde met pakweg Being As An Ocean,Comeback Kid, Stick To Your Guns en Terror. Capsize kwam op na het publiceren van vier eigen EP’s vooraleer ze hun debuut in 2013 uitbrachten. Ze brengen een mix van harde melodische hardcore samen met een emotionele ondertoon waarvan je de persoon naast je eens goed zou willen vastpakken.



Vervolgens hebben we **Obey The Brave**. Het wordt gegarandeerd een show om niet bij stil te staan. Dit is de band bij uitstek vanavond om eens goed de spieren te stretchen om wat dansmoves boven te halen. De bouncy melodieën en strakke riffs zorgen voor een krachtige vibe. Zoals hun naam ons al vertelt: Obey The Brave!



Dan de band waar het allemaal om draait, de band die deze mooie affiche mogelijk maakte: **Stray From The Path**. Sinds hun vorige passage in december vorig jaar komen ze terug naar Europa. Dit keer met een headline tour. Ze brengen stevige hardcore, gemengd met politiek- en maatschappijkritische teksten. Als je nog niet naar hun muziek geluisterd hebt kan ik je sterk aanraden dit wel te doen. Je zal merken dat vocalist Drew York één van de beste is in hetgeen hij voor staat en doet. Samen met zijn bandleden zullen ze een show opvoeren die je niet snel zal vergeten. Ze creëren een leuke sfeer en maken er gegarandeerd een feestje van!