---
id: 4132
title: Anthony Joosen 
category: De Platenkast
groups: Titans
date: 2018-02-15T15:18:44+00:00
author: Seppe Van Ael
layout: post
permalink: /news/de-platenkast-anthony-joosen-titans/
image: 22089411_10203909900865797_495209669254288041_n-e1517568284517.jpg
---
**Deze zomer speelde Titans hun eerste show op ons eigen RockXXL Fest. Een dik half jaar later heeft de band een hele hoop optredens achter de rug en er staan er nog een hele hoop gepland. Wij spraken met bassist Anthony over wat zijn platenkast.**

**O****m te beginnen: cd of vinyl?**

Ik ben er nooit toe gekomen om zelf een hele kast vol cd’s of platen te verzamelen. Ik vond dat er teveel geld bleef hangen aan handen die er eigenlijk niet veel recht op hadden. Als ik eens een cd kocht, was dit louter van lokale bands die ik wou steunen of gewoon onwijs goed vond live. Ik hoopte dat de cd even goed of zelfs beter was. Ook al verkondig ik hier dat ik niet voor de commerciële distributie ben, luister ik wel veel via spotify. Dit is voor mij de gemakkelijkste manier om nieuwe muziek te vinden en te delen. Dit is namelijk waar het uiteindelijk allemaal om draait.

** **

**Door welke plaat ben je in aanraking gekomen met de muziek die je nu luistert?**

_A Day To Remember – What Separates Me From You_

Eerlijk gezegd heb ik verschillende stadia doorstaan vooraleer ik echt naar hardcore ben beginnen luisteren. Eerste hardcore show was één van A Day To Remember en toen brachten ze hun plaat ‘What Separates Me From You’ uit. Het nummer ‘Stick & Bricks’ was voor mij echt een eyeopener. De brute fors die in mijn gezicht werd geblazen, liet mij beseffen dat ik dat ook wou maken. Na veel opzoekwerk was ik terecht gekomen bij ‘Prophets’ van Counterparts en ‘Let Go’ van Hundredth. Deze twee bands inspireren mij nog elke dag.

[<img class="alignnone size-thumbnail wp-image-4250" src="220px-ADTR_WSMFY.jpg)

**Wat is je favoriete Belgische plaat?**

_Walls – Cult of The Weary_

Mijn favoriete Belgische plaat is van mijn buddies Walls – Cult of The Weary. Er is veel goede Belgische muziek in onze scene, maar deze mannen blazen me echt naar huis.

[<img class="alignnone size-thumbnail wp-image-4248" src="9b031ca8a54911f2ba3223e348eee757f2cda24c.jpg)

**Welke plaat is de ‘guilty pleasure’ uit je platenkast?**

_De Heideroosjes – Sinema_

Ik ben veertien jaar geleden voor het eerst in contact gekomen met de plaat ‘Sinema’ van de De Heideroosjes. Dit was dan voor mij ook de plaat waar alles mee begon. Strakke drumlijnen, snelle gitaren, een clown van een bassist en teksten die je maar twee keer moest horen en je kon ze mee brullen. Ik heb de plaat letterlijk grijsgedraaid.

** [<img class="alignnone size-thumbnail wp-image-4249" src="61fJiPB8OEL._SY355_.jpg)**

**Op welke plaat kan je je eens goed afreageren?
  
** _Dead Harts – Cult For The Haggard Youth_

De vibe die deze band teweegbrengt, heb ik er weinig weten evenaren. Het vuile randje dat in deze band zit, is iets waar je veel energie in kwijt kan. Zeer spijtige zaak dat ze gestopt zijn. Er was nog één laatste single gedropt die veelbelovend was, maar het had niet mogen zijn.

[<img class="alignnone size-thumbnail wp-image-4251" src="1898181_10152263927499378_644368015_n.jpg)

**Een vriend vraagt je advies over hardcore. Welke plaat raad je hem aan?**

Ik zou niet kunnen kiezen, ik zou gewoon een paar screenshots maken van mijn spotify playlist. Als ze het daar niet in vinden, is hardcore niet voor hen bestemd.

**Heb je een absolute top 3?**

_Dead Harts – Cult For The Haggard Youth_

Counterparts – Prophets

Future Revisionists – Liferuiner

[<img class="alignnone size-thumbnail wp-image-4251" src="image005.jpg)
