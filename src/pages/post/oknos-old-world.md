---
id: 2494
title: Oknos - Old World
category: Album reviews
groups: Oknos
album: Old World
date: 2017-05-28T17:39:13+00:00
author: Seppe Van Ael
layout: post
permalink: /album-review/review-oknos-old-world/
image: pieter-oknos-e1495992970343.jpg
---
Oknos. Symfonische metal uit Hannover. Het klinkt eigenlijk weer het zoveelste bandje met invloeden van (hoe kan het ook anders) Nightwish en Epica. We geven het een kans en zijn benieuwd naar hun debuutalbum ‘Old World’.

Hun ietwat Epica-achtige intro ‘Prologue’ doet je meteen zin krijgen om naar het album te luisteren. Na een tweetal minuten klinken de onheilspellende tonen van het nummer ‘Struggle’, het begin doet zelfs een beetje denken aan Orphaned Land. Het nummer last eigenlijk niet onze verwachtingen in. Instrumentaal klopt het wel, maar de zang is wat eentonig. In het derde nummer ‘Old World’, tevens de titletrack, komt er al wat meer variatie in met zelfs Oosterse invloeden. Het typische ‘beauty and the beast’ concept komt dan weer terug in het nummer ‘Sin’ waarbij zangeres Anne-Kristine Linneman wel vrij vet klinkt. Hierna komen we aan het meer ‘lay-back’ moment met de ballade ‘Fire’, best een knap staaltje.

Het album loopt eigenlijk in dezelfde clichélijn door. Pas op, het is geen slecht album, maar gewoon zeer voorspelbaar. Oknos, wees creatief, onderscheid jezelf van de rest en maak een grote sprong voorwaarts naar jullie volgende album toe!

score: 6,5/10

&nbsp;