---
id: 1642
title: Alexander van der Wallen 
category: De Platenkast
groups: Black Leather Jacket/ Fox Hunt
date: 2017-02-22T10:40:02+00:00
author: Seppe Van Ael
layout: post
permalink: /news/de-platenkast-alexander-van-der-wallen-black-leather-jacket-fox-hunt/
image: 15622333_10208142070857301_9201517781271774015_n-e1487758702883.jpg
---
**Het Kempische Black Leather Jacket haalde het tot de finale van De Nieuwe Lichting, maar jammer genoeg niet tot de laatste drie. Frontman Alexander die tevens ook de bas voor z'n rekening neemt bij rockband Fox Hunt stond ons bij voor een aantal vragen over zijn platenkast.**

**Om te beginnen: cd of vinyl?**

Beide! Ik heb over het algemeen meer cd’s dan vinyl's. Een plaatje opleggen heeft zijn charme, ik ben destijds wel begonnen met cd’s te kopen. Heb daar absoluut ook geen spijt van. Deze kan ik beluisteren in de auto uiteraard (auto zonder goede muziek brengt geen rijplezier!). De laatste jaren koop ik enkel nog platen van lokale en groeiende bands. Het is leuk om je support te bieden aan zo’n groepen. Voor de rest stream ik vooral.

**Door welke plaat ben je echt in aanraking gekomen met de muziek die je nu luistert?**

Red Fang – Red Fang

Ik zou waarschijnlijk 'Appetite For Destruction' van Guns ’N Roses' zeggen, maar dat ga ik niet doen. De muziek die ik nu luister verschilt enorm van de muziek die ik pakweg 10 jaar geleden luisterde als tiener. Tegenwoordig ben ik meer in de garagerock scene aan het kijken waar imago minder boeit. De stoner groep Red Fang heeft daar ook veel mee te maken. Toen zij hun debuutplaat uitbrachten was ik volledig verkocht. Absoluut geen garagerock inderdaad, maar die vibe voelt voor mij hetzelfde aan. Lekkere “je m’en fous” rock n roll.

**Wat is je favoriete Belgische plaat?**

El Guapo Stuntteam – Accusation Blues

Moeilijke, maar waarschijnlijk toch wel 'Accusation Blues' van El Guapo Stuntteam. Jammer dat deze niet meer bestaat. Heb ze zelfs nooit live kunnen zien… Maar die laatste van het Belgische band Double Veterans, Space Age Voyeurism, komt voor de moment toch ook heel sterk in de buurt!

**Welke plaat is de ‘guilty pleasure’ uit je platenkast?**

Pendulum – Immersion

Niet dat ik me zo guilty voel daarover, maar het is de enige die wat uit de boot valt. Deze plaat zit vol leuke zomerdeuntjes. Het heeft wat de drum & bass feeling, maar wijkt er toch nog genoeg van af. De compositie van deze plaat is van hoog niveau en als je het mij vraagt zelfs mijn lieveling uit de elektronische muziek.

**Op welke plaat kan je je eens goed afreageren?**

Bass Drum Of Death – Rip This

Deze plaat is écht steengoed. Iedereen die van edgy garage en fuzzrock houdt zou deze standaard in huis moeten halen. Dit is zo’n plaatje dat ik opzet op vrijdagavond om het weekend in te zetten.

**Een vriend vraagt je advies over rock. Welke plaat raad je hem aan?**

Slayer – Reign In Blood

Waarschijnlijk zou ik gewoon Reign In Blood van Slayer in z’n handen duwen, iedereen gelukkig!

**Heb je een absolute top 3?**

Voor deze moment:

1. Bass Drum Of Death – Rip This

2. Wavves – Afraid of heights

3. Fidlar – Too