---
id: 4228
title: Neighbours - Drifting Away
category: Album reviews
groups: Neighbours
album: Drifting Away
date: 2018-02-14T11:57:24+00:00
author: Seppe Van Ael
layout: post
permalink: /album-review/review-neighbours-drifting-away/
image: 27999328_10211178580036560_431402502_o.jpg
---
<span style="color: #000000; font-family: Calibri;">Neighbours uit Brasschaat bestaat ondertussen al acht jaar, en ze vieren dit met hun nieuwe EP ‘Drifting Away’. Zes nummers krijgen we voorgeschoteld. Verwacht een portie pop punk die zich eveneens manifesteert in de indie wereld. Ga alvast even zitten en laat je wegdrijven met de muziek van Neighbours.</span>

<span style="color: #000000; font-family: Calibri;"> </span>

<span style="color: #000000; font-family: Calibri;">Over drijven gesproken: de EP begint met de track ‘Oceans Away’. Die bestaat uit twee delen: een instrumentale intro die meteen de juiste toon zet voor de resterende vijf nummers en een tweede deel dat dan weer een volwaardig nummer is. Deze geeft meteen een duidelijk beeld van de muziek van Neighbours: snelle, vrolijke indie. We krijgen meteen summervibes bij het beluisteren van dit nummer. Ook de solo zet onze verbeelding op een zonnig strand. De basgitaar weet ook een opzichzelfstaand instrument te zijn dat zich niet verschuild achter de drum of gitaren. Dat is achteraf gezien ook een kenmerk van Neighbours. ‘We Belong To The World’ is wat braver, terwijl ‘A Way To Stay’ wel volgt in de lijn van ‘Oceans Away’. ‘There She Goes’ haalt de pop punkkant van Neighbours naar voren en afsluiter ‘Let’s Get Back Together’ volgt ook de rode draad van de eerste nummers. ‘Let’s Get Back Together’ klokt maar liefst zes minuten en start met een kleine intro. De backings tijdens het refrein geven de vocals wat extra kracht. Waarom Neighbours dat enkel in dit nummer doet, is een mysterie want het is weldegelijk een meerwaarde. De opbouw van het nummer zorgt dan ook voor een mooie afsluiter.</span>

<span style="color: #000000; font-family: Calibri;"> </span>

<span style="color: #000000; font-family: Calibri;">‘Drifting Away’ is moeilijk te plaatsen in een bepaald genre en kan niet vergeleken worden met het werk van andere artiesten. Dat is uiteraard een pluspunt, hoewel het de braafheid is die het verschil maakt. Er mag misschien wat meer pit zitten in de muziek van Neighbours. ‘Drifting Away’ luistert daardoor ook weer heel gemakkelijk. Al bij al geven we de band toch het voordeel van de twijfel. ‘Drifting Away’ maakt ons gewoon oprecht blij en zal daardoor ook nog verschillende keren passeren in onze cd-speler en cassette deck.</span>

<span style="color: #000000; font-family: Calibri;"> </span>

s<span style="color: #000000; font-family: Calibri;">core: 7,5/10 </span>

<span style="color: #000000; font-family: Calibri;"> </span>