---
id: 117
title: 7 Weeks - A Farewell to Dawn
category: Album reviews
groups: 7 Weeks
album: A Farewell to Dawn
date: 2016-11-14T08:17:01+00:00
author: Seppe Van Ael
layout: post
permalink: /album-review/review-7-weeks-a-farewell-to-dawn/
image: 14068312_10154180694728859_3129661618941147680_n.jpg
---
Het Franse 7 Weeks mocht dit jaar hun tiende kaarsje uitblazen. Het kan ook bijna niet anders dan dit te vieren met een nieuwe plaat. A Farewell To Dawn is ondertussen al de vierde plaat van dit vier-tal en staat zoals voorbije schijfjes weer in het thema van stonerrock met een extra tikkeltje alternativiteit.

A Farewell To Dawn start met het vijf minuut durende ‘King in the Mud’. De stonerrock waarmee 7 Weeks bekend staat krijgen we meteen netjes voorgeschoteld. In de intro van dit nummer is ook wat sludgemetal te bespeuren, hiermee kan je nooit fout zijn. Alles klinkt zeer rock n roll, maar hier en daar klinkt het allemaal wat te netjes. Met ‘The Ghost Beside Me’ is het de muzikale slepende sound die het voortouw neemt. In tegenstelling tot ‘King in the Mud’ is dit nummer veel trager en klinkt alles net dat tikkeltje duisterder. Dit is ook het geval bij ‘Knots’ en single ‘January’. Titelsong ‘A Farewell to Dawn’ is naar grootte verbazing gewoon een interlude, en met ‘Broken Voices’ en ‘A Well Kept Secret’ wordt er een laatste keer stevig gerockt. Een absoluut pluspunt aan 7 Weeks is dat hun nummers gemiddeld drie a vier minuten duren. We weten vaak onze aandacht te verliezen bij gelijkaardige bands die hun nummers tien minuten lang laten duren, dan moet het al een verdomd goed nummer zijn.

7 Weeks heeft met ‘A Farewell To Dawn’ een mooi plaatje neer gezet. Stonerrock op en top al had de sound voor ons toch wat vettiger gemogen. 7 Weeks klinkt een beetje als de Foo Fighters die zich drie weken niet gewassen hebben. De fans van muzikaal hoogstaande stonerrock zullen deze plaat zonder twijfel erg smaken.

score: 7/10
