---
id: 3970
title: Kevin Kestemont 
category: De Platenkast
groups: Valley
date: 2018-01-19T11:09:49+00:00
author: Seppe Van Ael
layout: post
permalink: /news/de-platenkast-kevin-kestemont-valley/
image: 10407268_10153980869883467_9044554460731463823_n-e1516360532286.jpg
---
**Eén van de meest excentrieke hardcore bands van het moment is zonder twijfel Valley. Met een hele hoop melodie en emotie weet deze band een bijna poëtische versie van die genre neer te zetten. Hun gitarist Kevin die eveneens ook Apathy Bookings runt stond ons bij in wat vragen over zijn platenkast.**

**Om te beginnen: cd of vinyl?**

Ik verzamel al sinds mijn twaalfde cd's. Op die leeftijd probeerde ik al geld te sparen om mijn muziek gewoon in de winkel aan te kopen. In de voorbije jaren heeft de cd bij mij thuis ook plaats gemaakt voor vinyl. Muziek downloaden is nooit aan mij besteed geweest. Ik hou van het totaalplaatje: Er gaat veel werk vooraf aan het ontwerpen van een hoes, en rond de plaat is meestal ook een heel concept uitgewerkt. Dit komt pas tot zijn recht als je de plaat vasthebt!

**Door welke plaat ben je in aanraking gekomen met de muziek die je nu luistert?**

_Being As An Ocean – Dear G-D _

Toen de rest van Valley mij aansprak om hun gitarist te worden, had ik eigenlijk heel weinig ervaring in het hardcore genre. Ik heb zelf namelijk altijd in rockbands gespeeld. Donze andere gitarist Dennis vond het, in onze zoektocht naar een zachtere stijl, destijds een leuk experiment om mij in de band te vragen. Being As An Ocean was dan ook meteen de eerste band waarnaar hij verwees om duidelijk te maken waar hij naartoe wilde met de band.

[<img class="alignnone size-thumbnail wp-image-3972" src="220px-Dear_G-d....jpg)

**Wat is je favoriete Belgische plaat?**

_Brutus – Burst_

[<img class="alignnone size-thumbnail wp-image-3973" src="Brutus-Drive-1.jpg)

**Welke plaat is de ‘guilty pleasure’ uit je platenkast?**

Daar kan ik niet echt een antwoord op verzinnen. Elke plaat uit mijn collectie heb ik aangekocht omdat het een echt goede plaat is. Ik bestempel dan ook geen enkele plaat als een guilty pleasure.

**Op welke plaat kan je je eens goed afreageren?**

_The Ghost of a Thousand – New Hopes, New Demonstrations_

Deze band zag ik ooit in het voorprogramma van 'Blood Red Shoes'. Naar mijn mening had deze band veel meer in zijn mars. Helaas stopten ze veel te vroeg.

[<img class="alignnone size-thumbnail wp-image-3974" src="The_Ghost_Of_A_Thousand_-_New_Hopes_New_Demonstrations.jpg)

**Een vriend vraagt je advies over hardcore. Welke plaat raad je hem aan?**

_More Than Life – Love Let Me Go_

Die plaat is een goede introductie tot de meer melodische hardcore bands. De muziek is nog vrij toegankelijk en leunt sterk aan bij heel wat andere genres. Bovendien raad ik het liefst iets aan waar ik zelf veel naar luister. 'Love Let Me Go' blijft gewoon een heel goede plaat.

[<img class="alignnone size-thumbnail wp-image-3975" src="a2518851691_10.jpg)

**Heb je een absolute top 3?**

Deze top drie zal ongetwijfeld heel veel andere platen oneer aan doen. Ik heb geprobeerd een top drie samen te stellen van platen die mij op bepaalde tijdstippen in mijn leven heel sterk hebben beïnvloed. Ik heb een heel ruime muzieksmaak en deze drie platen hebben niet perse iets te maken met hardcore, maar eerder met opgroeien.

1. _Nirvana – Nevermind_

Als twaalfjarige was ik heel nieuwsgierig naar muziek en ging ik steeds op zoek naar nieuwe dingen. In die tijd gebeurde dat vooral door veel naar zenders te kijken zoals MTV en TMF. Gelukkig vond ik ook heel wat goede muziek terug in de platencollectie van mijn vader. Nirvana is daar een goed voorbeeld van. Tijdens het zappen raakte ik al heel snel teleurgesteld in de meeste dingen die op TV verschenen. Toen plots Nirvana op het scherm verscheen was ik meteen verkocht en meende mij ook te herinneren dat ik die muziek eerder bij ons thuis heb horen spelen. Al snel ontdekte ik 'Nevermind' tussen de andere cd's van mijn vader. Daar is het zo wat mee begonnen.

2. _The Subways – Young For Eternity_

In 2005 achtten mijn ouders mij eindelijk oud genoeg om tijdens de zomer naar een aantal festivals te trekken. Dit jaar bracht ik voor de eerste keer een bezoek aan Pukkelpop. Tot dan was ik voornamelijk geïnteresseerd in punkrock bands. Op de mainstage zag ik toen heel toevallig The Subways optreden, en ben toen heel hard onder de indruk geraakt van hun live show. Hun debuutalbum heb ik dan ook grijsgedraaid.

3. _La Dispute – Wildlife_

La Dispute brengt een perfecte mix van alles wat mij doorgaans in muziek aanspreekt. Hun muziek is heel puur een eerlijk. Hun sound beschikt ook over een zekere ruwheid, maar kan nog steeds heel breekbaar zijn.

[<img class="alignnone size-thumbnail wp-image-3976" src="NirvanaNevermindalbumcover.jpg)