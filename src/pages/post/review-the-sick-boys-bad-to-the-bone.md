---
title: The Sick Boys - Bad To The Bone
thumbnail: 'https://res.cloudinary.com/rockxxl/image/upload/v1547670553/ALBUM_COVER.jpg'
date: 2019-01-28T20:56:00.000Z
category: Album reviews
author: Seppe Van Ael
externalUrl: ''
---
The Sick Boys bestaan ondertussen vijf jaar. Al redelijk snel kwam deze punkband aanzetten met een eerste EP en ook een nieuw gezicht aan het front werd niet lang na het ontstaan van de band aangekondigd. Het was echter wel even wachten op een nieuw album, maar hier is hij dan: 'Bad To The Bone', de debuutplaat van de Kempische punkband The Sick Boys. 

Vanaf seconde één wordt het duidelijk dat de band teruggrijpt naar de ongepolijste punkbands van de jaren 80 en 90. Denk maar aan Rancid en Social Distortion. Ook ska krijgt met 'Streets' en 'This Night' een aandeel op 'Bad To The Bone'. Het is bij deze nummers dat de basgitaar de voorgrond neemt, iets wat bij punk niet altijd vanzelfsprekend is, maar oh zo goed werkt. In het verlengde ligt het nummer 'Mother' dat een dikke streep rock 'n roll onder onze neus smeert. Of het nu is om kei hard mee te zingen of om de pannen van het dak te dansen, één ding is zeker: stilstaan en zwijgen zijn geen opties. 'Bad To The Bone' is een geslaagd debuut vol met rauwe maar aanstekelijke songs. Niet meer, maar zeker ook niets minder!

score: 7,5/10

<iframe width="560" height="315" src="https://www.youtube.com/embed/mPQCpVAoUCY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
