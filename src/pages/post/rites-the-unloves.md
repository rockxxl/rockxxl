---
id: 3350
title: Rites - Misery Is Company
category: Album reviews
groups: Rites
album: Misery Is Company
date: 2017-11-20T14:43:46+00:00
author: Seppe Van Ael
layout: post
permalink: /album-review/review-rites-the-unloves/
thumbnail: >-
  http://res.cloudinary.com/rockxxl/image/upload/22490214_1514543555301132_7598420161307331820_n.jpg
---
Na twee eerdere EP’s is de Nederlandse hardcore punkband Rites terug met een gloednieuw plaatje dat de naam ‘Misery Is Company’ kreeg. Ook dit keer krijgen we niet meer dan vijf nummers voorgeschoteld en voor de vinyl fans onder ons werd ‘Misery Is Company’ enkel uitbracht op 7” vinyl. Ondertussen deelde de bands al podiums met bands als o.a. H2o en Slapshot. Ik ben eens benieuwd of deze gebeurtenissen deze heren en dame naar een hoger niveau hebben getild.

Openen doet deze EP met ‘Use/Abuse’. Veel tijd om na te denken is er niet want de drums vallen al vanaf seconde één in. Ook zangeres Louisa weet meteen de longen uit haar lijf te schreeuwen. Eén ding is zeker: Rites is ongelofelijk trouw gebleven aan hun stijl. Dit vijftal speelt hardcore punk met een nodige portie melodie, wat voor vele bands in het genre toch not done is, maar ons ongelofelijk aanspreekt. Ook de productie en kwaliteit is op ‘Misery In Company’ vele beter dan op hun vorige EP ‘Inner Plagues’. Er is natuurlijk niets mis met mindere kwaliteit, zeker niet in het genre, maar het maakt het alleszins wel aangenamer om naar te luisteren. ‘Surrender Me’ gaat op het zelfde elan verder, al is hier de portie aanstekelijkheid toch weer wat groter. Dit geld ook voor single ‘The Unloved’: lekker kort, lekker hard en gewoon super meezingbaar. Titeltrack ‘Misery Is Company’ doet het minstens even stevig, maar spreekt ons op één of andere reden minder aan. Misschien omdat er in deze nogal veel gebeurd tegenover de andere nummers. Het langste en tevens laatste nummer is ‘Lust’. Deze begint iets rustiger en weet ook iets meer geleidelijk aan op te bouwen. Het contrast ligt hem in de strofes die iets stiller zijn, op de vocals na, en het refrein dat dan weer als een muur op je afkomt. ‘Misery Is Company’ komt het krachtigst over van de hele EP, zoveel is zeker. Misschien is dit nummer iets te lang door de trage riffs, maar dat is allemaal muggenzifterij!

Het moet eerlijk gezegd worden: we hebben altijd al een boontje gehad voor Rites. Dit aan de kant gezet waren we iets minder gelukkig dan normaal met hun vorige EP ‘Inner Plagues’. Met ‘Misery In Company’ heeft Rites zichzelf dan weer overtroffen. Hun muziek blijft al bij al redelijk basis, maar het is de melodische twist die de band maakt wat ze nu zijn. ‘Misery Is Company’ is zeker een aanrader voor elke hardcore punk fan die graag al eens wat variatie heeft.

score: 7,5/10
