---
id: 4166
title: In Hearts Wake - Ark Prevails
category: Album reviews
groups: In Hearts Wake
album: Ark Prevails
date: 2018-02-07T16:04:55+00:00
author: Seppe Van Ael
layout: post
permalink: /album-review/review-in-hearts-wake-ark-prevails/
image: 679990.jpg
---
In Hearts Wake heeft een nieuwe EP ‘Ark Prevails’ van vier akoestische nummers, met de nadruk op akoestisch. Want zo hebben we ze nog niet gehoord. Tussen de vier nummers zitten herwerkte versies van ‘Arrow’, ‘Frequency’ en ‘Waterborne’ en één compleet nieuw nummer. Dit is dus het kleine broertje van hun album ‘Ark’ dat in 2017 uitkwam. Met veel nieuwsgierigheid en curiositeit laten we het geluid over ons heen glijden.

Oei, het eerste dat in ons opkwam na het beluisteren van opener 'Arrow' was: da’s melig! Oké, de stem van Jake Taylor heeft sowieso zachtheid in zich, maar het akoestische aspect versterkt dit enorm. Lyrics gewijs lijkt het ons ook zo’n nummer waar er duizenden van bestaan. Een lied over twee geliefden die erg verschillend zijn waardoor de relatie kort maar intens was. Haven’t we been there before? Het kan toch allemaal wat origineler verwoord worden. Zeker als het onderwerp van het lied zo’n ‘cliché situatie’ is. (Dit is een oproep voor originaliteit, niet de bedoeling om fans of mensen met pijnlijke relatiebreuken te kwetsen voor alle duidelijkheid). Naar het einde van het nummer komt er een stuk met CJ Giplin, frontvrouw van Dream State. Verbazingwekkend genoeg maakt zij het nummer beter naar onze mening. Van het tweede nummer ‘Frequency’ zijn we meer fan. Daar zal de keyboard/ synthesizer wel voor iets tussen zitten. Voor de rest is het nummer maar gewoontjes. Het derde nummer ‘Waterborne’ wint ook meer sympathie. Opnieuw omdat de mix van instrumenten en geluiden gevarieerder en specialer zijn. Er is bijvoorbeeld een mondharmonica en viool te herkennen. Lyrisch is het dan weer opnieuw geen voltreffer. Het vierde nummer ‘Adrift’ is een compleet nieuw nummer. Het heeft een intrigerende intro. Wat dromerig met iets wat vaag op walvisgeluiden lijkt en dit alles klinkt als een echo in de ruimte. Een outronummer zoals het hoort te zijn: vaag, mysterieus en het spoort je aan om na een lange dag onder de wol te kruipen. Nee, een outronummer an sich MOET een warm dekentje zijn dat je troost, zoals een kopje thee of een kersenpittenkussentje bijvoorbeeld dat kan.

Mijn verdict is een gezegde dat we allemaal (of toch merendeels) kennen: Schoenmaker blijft bij uw leest. Als we mogen kiezen horen we In Hearts Wake liever niet akoestisch.

score: 5,5/10
