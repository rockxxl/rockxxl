---
id: 3798
title: Rites
category: Interviews
band: Rites
date: 2018-01-08T18:54:21+00:00
author: Seppe Van Ael
permalink: /news/interview-rites/
thumbnail: >-
  https://res.cloudinary.com/rockxxl/image/upload/26732566_10215439493568884_1558607338_o.jpg
---
**De Nederlandse hardcore punkband Rites bracht zopas hun alweer derde EP Misery Is Company uit. Net iets harder en net iets bozer als voorheen, al weet de band nog steeds veel aandacht te schenken aan melodie. Met steeds meer optredens in de buurlanden en geopend te hebben voor bands als o.a. H2o werd het tijd om eens wat vragen te stellen aan dit vijftal. Wij**** spraken met zangeres Louisa, drummer Rick en gitarist Nous.**
**Misery Is Company is jullie derde EP. Is het een doordachte keuze om steeds EP’s uit te brengen of is er een langspeler op komst?** 

_Rick_: Ondanks dat ik het geweldig zou vinden om een full length uit te brengen ben ik van mening dat EP’s beter bij een band als Rites passen. Ik vind het fijn om ongeveer elk jaar een selectie van nummers op te nemen en uit te brengen. Op deze manier laat je ook de progressie van je band zien.

**Kunnen jullie wat meer uitleg geven over de titel van de EP: Misery Is Company?** 

_Louisa_: Misery Is Company vertolkt het gevoel van de EP. Pissed over de invloed die de mensheid heeft op de wereld, pissed over de invloed die anderen hebben op jou. Maar wel met een gouden randje; er is ook positiviteit in deze wereld.

**Wat is volgens jullie het grote verschil met deze EP en jullie twee vorige.** 

_Rick_: Misery Is Company is de meest “volwassen” release. Alles op deze EP is meer een geheel waarbij de nummers uitgedachter zijn en de productie beter is. Het schrijven, opnemen en uitbrengen van Misery Is Company heeft ook een jaar langer geduurd dan de vorige twee EP’s.

_Nous_: Hij is op vinyl! Daarnaast denk ik dat we nog meer ons geluid gevonden hebben en aan het vinden zijn. Naar mijn gevoel klinken we dreigender en bozer.

**Zoals jullie net zeiden: Rites springt mee op de trein van de vinyl. Puur omdat jullie zelf ook van vinyl houden of voor de fans hiervan.** 

_Rick_: We hebben altijd al een release willen doen op vinyl. Helaas zit er aan vinyl ook een serieus prijskaartje. SmithsFoodGroup gaf meteen al aan dat ze deze EP graag op vinyl wilden uitbrengen. We merken dat er sneller vinyl gekocht wordt dan cd’s of tapes.

**Zowel jullie vorige EP als Misery Is Company kwamen uit in Engeland. Wat is hier de invloed van geweest?** 

_Rick_: Dit komt vooral door Maartje van SmithsFoodGroup. Ze heeft altijd goede contacten gehad met labels en bands uit Engeland. Bij onze tweede EP heeft ze contact gezocht met Let Them Die Records. Will van LTD was meteen enthousiast en heeft er voor gezorgd dat Inner Plagues in Engeland gepromoot en verkrijgbaar is. De samenwerking met Cult Culture voor Misery Is Company is ook via Maartje gegaan, maar had wel een voorgeschiedenis. Twee jaar geleden hebben we met Group Of Man gespeeld op een festival in Eindhoven. Chris (zanger Group Of Man en de man achter Cult Culture) was toen erg enthousiast over onze show en gaf meteen aan dat hij interesse had om met ons te werken.

**Het melodische aspect in de muziek van Rites maakt jullie zeer eigen, maar zorgt er ook weer voor dat jullie een buitenbeentje zijn. Te hard voor punk, te zacht voor hardcore. Ervaren jullie dit ook zo?** 

_Rick_: Ja. We spelen vaak met bands die een stuk harder of juist zachter zijn dan wij. Wij zijn vaak het ingrediënt van punk op een hardcore-tosti of de hardcore op een punkrock-tosti. Een positie die vaak goed werkt omdat we voor afwisseling zorgen, maar soms het ook lastig maakt om geboekt te worden. Veel programmeurs geven aan dat ze ons willen boeken maar ze het vaak lastig vinden om ons op een gepaste avond te zetten.

**Jullie spelen ook meer en meer in België. Is dit een bepaald doel of gaat dit allemaal natuurlijk?** 

_Rick_: Dit is redelijk natuurlijk gegaan. Al vrij snel speelden we shows in België en Duitsland en met de support van Seppe (RockXXL, Nosebleed Records en CLCKWS) gaat dit alleen maar beter. Ons doel is altijd al geweest om gewoonweg veel te spelen.

_Nous_: Ik denk dat dit misschien ook een logisch gegeven is voor waar we (bijna) allemaal wonen: in het zuiden van Nederland. Antwerpen is een stuk minder ver rijden dan Amsterdam waardoor shows sneller financieel haalbaar zijn.

**Rites speelde al met bands als o.a. H2o. Met welke bands willen je nog wel eens samen spelen en waarom.** 

Ons ideale festival: The Distillers, Thrice, Milk Teeth, Paint It Black, Turnstile, American Nightmare, Gorilla Biscuits, Hot Water Music, Quicksand, Gnarwolves, Paint it Black, Modern Life Is War, Sunpower, Subhumans, Down By Law, Napalm Death en Rites.



foto: Amanda Sturm