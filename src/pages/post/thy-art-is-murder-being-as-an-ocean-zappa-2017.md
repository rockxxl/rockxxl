---
id: 2203
title: Thy Art Is Murder + Being As An Ocean (Zappa, 2017)
category: Live reviews
date: 2017-04-19T07:35:21+00:00
author: Seppe Van Ael
layout: post
permalink: /live-review/live-review-thy-art-is-murder-being-as-an-ocean-zappa-2017/
image: 17620217_1266094183471740_8375112362376236693_o.jpg
---
Toen HeartBreakTunes de timetable online zette voor de Heaven and Hell tour, viel ons meteen op dat Thy Art Is Murder voor Being As An Ocean speelde, terwijl niemand dit verwachtte. CJ vertelde ons later op de avond dat de twee bands elke avond wisselen, dus bij deze is dit opgeklaard.

We kwamen rond 19u aan bij Zappa en er stond al heel wat volk aan te schuiven om binnen te kunnen. Ook al is Zappa afgelegen, was er een relatief grote opkomst voor het Engelse **Casey**. Casey speelde amper 25 minuten maar ze hebben hier het beste van gemaakt met een afwisselende setlist van oude singles en nummers van hun album ‘Love Is Not Enough.’ Het publiek stond er maar wat op te kijken behalve de volle vier personen die meezongen, maar dit was niets nieuws voor Casey, die altijd als eerste spelen op alle shows die ze doen. Jammer genoeg waren er technische problemen, en kwam er bijna geen geluid uit Toby’s microfoon. Graag hadden we meer gehoord van zijn hemelse stem.

**Miss May I** was de volgende band. De opkomst was al iets groter dan bij Casey, sinds Miss May I een relatief bekende band is, en ze al langer in de scene zitten. Dit was de eerste keer dat de band terug in ons land optrad sinds Graspop 2014, maar de lange afwezigheid was niet aan hen te merken. Ze stonden vol energie op podium en kregen het publiek ook redelijk goed mee. Zoals we hadden vermeld in de voorbeschouwing hebben we nummers van alle albums gehoord en al hun klassiekers. Ook speelden ze hun nieuwe single ‘Lost In The Grey’ en dit kon het publiek zeker smaken. Eindigen deden ze met ‘I.H.E.’ en hier was het publiek erg blij mee. De sfeer zat goed en in tegenstelling tot Casey was het geluid bij Miss May I tiptop in orde.

Nu was het de beurt aan de band waar het grootste deel van het publiek op zat te wachten: **Thy Art Is Murder**. Alle deathcore kids verzamelden zich in de pit area om helemaal los te gaan. Plot twist: het publiek tijdens Thy Art was toch maar aan de zwakke kant. CJ maakte zelfs de opmerking dat ze hun energie krijgen dankzij het publiek, maar dat niemand echt bewoog. Tijdens hun bekendste liedjes als ‘The Purest Strain Of Hate’ en ‘Reign Of Darkness’ deed het publiek wel mee en dan zag je dat de band blij werd. CJ heeft allerlei gekke toeren uitgehaald tijdens deze twee nummers. Opeens verdween hij van het podium en stond hij op de bar van Zappa, fabulous poses te maken, en het publiek werd gek. Ook droegen we hem tot aan de merchtafel zodat hij een flesje water kon gaan halen. CJ McMahon is CJ McMahon niet als hij een beetje gek kan doen om ons te entertainen. Ook zij hadden technische problemen en moesten één nummer van hun set schrappen. Nonetheless, hun set was geweldig maar we vonden het jammer dat het publiek niet al te veel input had.

**Being As An Ocean** was bij onze Heaven and Hell tour-show de headliner. Ook van hen waren veel fans aanwezig, maar hetzelfde probleem deed zich voor als bij Thy Art: het publiek was bijna dood, enkel een kleine pit rondom zanger Joel was energiek. Het is Joel’s trademark dat hij altijd bijna de hele set in het publiek doorbrengt maar van alle shows waar we BAAO hebben gezien, was deze toch de zwakste. Iedereen stond gewoon een beetje op Joel te kijken en bijna niemand zong mee, zeker niet buiten de pit. Al mijn hoop om de avond te redden was bijna verloren. Bijna. Tot ze ‘The Hardest Part Is Forgetting Those You Swore You Would Never Forget’ speelden, bijna aan het einde van hun set. De zaal blies bijna op van energie en adrenaline van het hele publiek. Deze energie bleef doorgaan tot het einde, na ze ‘This Loneliness Won’t Be The Death Of Me’ speelden.

In het algemeen waren alle sets best oke, enkel het publiek was vaak de boosdoener, en dat zie je dan ook aan een band. Volgens mij komt dit omdat de line-up zo divers was dat niet iedereen alle bands kon smaken. In tegenstelling was dit voor ons een killer van een line-up. Graag bedanken we Heartbreaktunes om deze geweldige show te organiseren en alles wat we doen mogelijk te maken. Tot volgende keer!

Binnenkort vind je ook interviews van Casey, Thy Art Is Murder en Miss May I op www.rockxxl.com, stay tuned!

HeartBreakTunes:

http://www.heartbreaktunes.com/