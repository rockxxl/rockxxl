---
id: 4245
title: American Nightmare - American Nightmare
category: Album reviews
groups: American Nightmare
album: American Nightmare
date: 2018-02-15T17:02:14+00:00
author: Seppe Van Ael
layout: post
permalink: /album-review/review-american-nightmare-american-nightmare/
image: ANGEL-2-e1518706329251.jpg
---
Morgen komt de Amerikaanse hardcore punk band American Nightmare aanzetten met hun gloednieuw self-titled album. Ze bestonden amper zes jaar toen ze uit elkaar gingen in 2004. Ze kondigden hun terugkeer aan in 2011, maar een album leek er maar niet van te komen, tot nu. ‘American Nightmare’  telt negen nummers en het is de eerste nieuwe muziek die we in 15 jaar tijd van hen te horen krijgen.

Een terugkeer van een band is altijd hout vasthouden. Is de kwaliteit er nog? Is hun stijl veranderd? Met opener ‘The World Is Blue’ konden we gelukkig weer rustig ademhalen. American Nightmare doet wat ze altijd al deed: een mix maken van hardcore, punk en emoties. Ook de lyrics zijn nog steeds vrij diepgaand. Dit is wat American Nightmare onderscheid van de doorsnee hardcore punk band. Ook hier en daar is er nog steeds de rock ‘n roll sound. ‘War’ is een dansbaar hardcore nummer en ‘Colder Than Death’ hebben we een aantal keer moeten luisteren voor het volledig doordrong. Hierin krijgen we een stem te horen die een aanstekelijk stukje tekst voorbrengt, maar muzikaal blijft het wel heel basic. ‘Dream’ is een fast forward hardcore nummer en klokt slechts een halve minuut, dit zorgt voor een leuke afwisseling op de plaat. Beiden voelen spijtig genoeg wel een beetje aan als fillers. Ook eindtrack ‘Crisis Of Faith’ weet niet 100 procent te overtuigen omdat de muziek redelijk lang blijft aanslepen voor er weldegelijk schot in de zaak komt.

‘American Nightmare’ begon zeer sterk maar ging naargelang het album vorderde toch lichtjes bergaf. Al bij al heeft de band een mooie plaat neergezet. Hoewel de veranderingen niet erg drastisch zijn, is er duidelijk geëxperimenteerd. Het zou wel saai zijn moest een band na 15 jaar een kopie afleveren van hun laatste album. Wij zijn alvast mee met American Nightmare 2.0.

score: 7,5/10
