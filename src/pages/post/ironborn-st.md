---
id: 2539
title: Ironborn - S/T
category: Album reviews
groups: Ironborn
album: S/T
date: 2017-06-01T10:44:05+00:00
author: Seppe Van Ael
layout: post
permalink: /album-review/review-ironborn-st/
thumbnail: >-
  http://res.cloudinary.com/rockxxl/image/upload/seppe-ironborn.jpg
---
De Waregemse metalband Ironborn (2014) bracht recent een EP uit met zes sterke tracks waaronder een ode aan de legendarische Lemmy Kilmister. Ze bestaan nog maar drie jaar, maar het is duidelijk dat deze mannen weten voor welke sound ze willen gaan. Met Metallica, Judas Priest, Iron Maiden en Slayer als hun grote voorbeelden, weet je wat je te wachten staat tijdens het beluisteren van deze selftitled EP.

De EP begint met het nummer ‘Drifting Away’. Deze start rustig met een simpele gitaarriff maar wordt al gauw vergezeld door enkele grunts van Tom Hugelier. De clean vocals verder in het nummer zijn sterk en geven een beter beeld van de rest van de EP. ‘Never Again’ is met zijn catchy refrein de grootste meezinger. Na de prachtige, instrumentale interlude ‘Dawn of Destiny’, word je getrakteerd op het zwaarste nummer ‘The Curse’. De sound van deze track heeft heel wat weg van Iced Earth en zelfs Judas Priest. Als laatste wordt er nog ode gebracht aan Lemmy Killmister met het nummer ‘Rock N Roll is Dead’.

Over het algemeen is het een zeer sterke EP. Het is opmerkelijk dat de mannen van Ironborn zo goed op elkaar afgestemd zijn en zo’n zalige tracks kunnen schrijven na slechts drie jaar samen te spelen. Een echte aanrader voor de doorsnee classic metal -fan.

score: 7/10
