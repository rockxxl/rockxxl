---
id: 1639
title: Jens Verwimp 
category: De Platenkast
groups: Jens Noir
date: 2017-02-22T10:16:08+00:00
author: Seppe Van Ael
layout: post
permalink: /news/de-platenkast-jens-verwimp-jens-noir/
image: 10891676_1017587981589035_2681708611784008201_n.jpg
---
**Jens Verwimp, ook wel bekend als Jens Noir speelde zes jaar lang akoestische punkrock en bracht onlangs zijn eerste en laatste EP 'Six Years of Fucking Around' uit. Misschien niet de bekendste persoon in punkrockland maar hij kent het wel uit zijn broekzak. Materiaal genoeg dus om eens in zijn platenkast te duiken.**

**Om te beginnen: cd of vinyl?**

Sowieso vinyl. Ik heb geen cd-speler of iets waar ik cd's kan op afspelen. Mijn cd collectie is gewoon maar stof aan het verzamelen. Vinyl daarentegen vindt ik een enorm gezellige klank hebben en het heeft toch wel een bepaald charme om een plaat om te draaien.

**Door welke plaat ben je echt in aanraking gekomen met de muziek die je nu luistert?**

Green Day – American Idiot

Ik heb een zus die twee jaar ouder was als mij. Toen ik 11 was, was ik een echte meeloper een heeft zij mij geïntroduceerd aan Green Day, waar ik een paar maanden later alle nummers van kon meebrullen. Daarna heb ik zelf New Found Glory, NOFX, My Chemical Romance, al de usual pop punk/punk rock/emo bands ontdekt.

**Wat is je favoriete Belgische plaat?**

The Priceduifkes – Can't Lose

Ook een van de eerste bands die ik live zag in een klein jeugdhuis waren The Priceduifkes, en zelfs toen hadden die echt al een grote &#8220;fanbase&#8221;. Blijven ook super entertaining en altijd leuk om live te zien.

**Welke plaat is de ‘guilty Pleasure’ uit je platenkast?**

The Book of Life Soundtrack

Man, ik was verliefd op die film, en toen ik die vinyl zag staan heb ik die echt gewoon meegepakt. Ik denk dat dat ook de meest gedraaide vinyl is die ik heb. Die stoort nooit als die opstaat in de achtergrond en niemand kan daar echt iets op tegen hebben, ideaal!

**Op welke plaat kan je je eens goed afreageren?**

Thursday – A City By Light Divided

Een band waar dat ik ooit genoeg voor over had om mijn eerste Groezrock te doen, ook al ben ik geen fan van tentjes en weides. Thursday is een van de enige emo/hardcore waar ik nu nog steeds naar luister en niet om nostalgische redenen.

**Een vriend vraagt je advies over rock. Welke plaat raad je hem aan?**

The Hotelier – Home, Like No Place Is There

Een van de mooiste platen die ik de voorbije jaren ontdekt heb. Ik kan deze niet sterk genoeg aanraden aan iedereen.

**Heb je een absolute top 3?**

Die wisselt echt vrij regelmatig om eerlijk te zijn. Dit is mijn top 3 van de moment.

  1. Major Powers & The Lo-Fi Symphony – We Became Monster
  2. The Front Bottoms – Rose
  3. The Menzingers – Rented World