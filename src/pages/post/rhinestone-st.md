---
id: 2397
title: Rhinestone - S/T
category: Album reviews
groups: Rhinestone
album: S/T
date: 2017-05-17T12:14:51+00:00
author: Seppe Van Ael
permalink: /album-review/review-rhinestone-st/
thumbnail: >-
  https://res.cloudinary.com/rockxxl/image/upload/verena-rhinohorn.png
---
Vandaag reviewen we de Waaslandse band Rhinestone. Hun eerste split EP “Greed // Rhinestone” brachten ze uit in 2015 samen met de band Greed. Na een aantal overtuigende live-optredens waren we meer dan geïnteresseerd om hun deel van de EP eens van dichter bij te bekijken. Greed is ondertussen gestopt als band en hun deel zal dan ook niet aan bod komen

We beginnen met het nummer 'Swain'. Het nummer is vernoemd naar hun voormalige frontman die de band heeft verlaten wegens zijn verhuis naar Australië. 'Swain' begint zacht met een grunge-y klank. De vocals slaan ook op dit grunge/Cobain gevoel, zeker omdat de vocals niet even luid doorkomen als de instrumenten. Ze maken de perfecte overgang van clean vocals naar grunts. Beide vocale stijlen passen perfect bij de instrumentale stijl van de band. Rhinestone is zeker sterk op vlak van gitaarwerk, dat toont 'Swain' ons zeker aan. Verder gaan we met single 'Slumber'. Het nummer is trager en zachter dan 'Swain'. De lage vocals klinken donker en gaan op momenten over naar grunts om de energie van het nummer te benadrukken. Er zijn veel instrumentale stukken in het nummer, maar dat stoort niet want hun instrumentale werk is fenomenaal voor een beginnende band te zijn. Ze zoeken inspiratie bij bands als Deftones en Slipknot, en dit kan je wel hier en daar terugvinden in hun muziek. Het volgende nummer heet 'Lay To Die'. Dit nummer is volledig in dezelfde stijl als 'Swain'. De grunge vocals met de melodische riffs ertussenin maakt ons duidelijk dat dit de stijl is waar Rhinestone mee verder wilt. Het enige jammere is dat het een beetje té hard lijkt op 'Swain” en je soms het gevoel hebt dat je naar hetzelfde nummer luistert. 'Molly' is weer een iets andere stijl. Zware en melodisch klinkende gitaren lijden ons doorheen het nummer. De vocals worden snel afgewisseld tussen grunts en cleans. Het lied is duidelijk zwaarder dan de vorige drie maar het is een meer dan mooie afsluiter.

Rhinestone doet het goed als beginnende band, al zouden we graag wat meer consequentie zien in hun stijl. Wij kijken alvast uit naar wat de toekomst brengt voor Rhinestone. Ondertussen is de zanger van het eerder vermelde Greed nieuwe zanger van Rhinestone, dat belooft!

score: 7/10


