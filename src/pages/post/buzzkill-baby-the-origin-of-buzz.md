---
id: 5291
title: Buzzkill Baby - The Origin Of Buzz
category: Album reviews
groups: Buzzkill Baby
album: The Origin Of Buzz
date: 2018-06-28T19:49:38+00:00
author: Seppe Van Ael
layout: post
permalink: /album-review/review-buzzkill-baby-the-origin-of-buzz/
image: 90b8749d03d3036972ec43e5ae8f06a9904a8e70-e1530215142990.jpg
---
Begin vorig jaar sloegen enkele (ex) leden van Gentse bands zoals The Bollock Brothers, Southern Voodoo en Speedball Jr. de handen in elkaar voor een nieuwe rock ’n roll machine die de naam Buzzkill Baby kreeg. Veel gras liet de band echter niet groeien. Hun eerste EP, met de toepasselijke naam: ‘The Origin Of Buzz’ verscheen nog geen jaar later. Het eindresultaat bevestigd alvast dat dit geen overhaaste beslissing was.

Opener ‘Nightmare City’ zet meteen de toon voor het album. Dit nummer klinkt opzwepend en zet een aanstekelijk refrein neer. Ook de gitaar die doorheen het nummer scheurt komt de rock ’n roll vibe alleen maar ten goede. De ervaring van de heren van Buzzkill Baby komt pas echt boven als we de structuur van het nummer bekijken, en dan in het speciaal de opbouw. Deze maakt het geheel gewoon zoveel interessanter. Hoewel het misschien klinkt als een easy job, weten vele bands deze steek te laten vallen. ‘So Sorry For You’ brengt het old school gehalte nog wat naar boven en afsluiter ‘Addiction’ zet dan weer de metal invloed in de bloemetjes.

‘The Origin Of Buzz’ is een mooi debuut geworden. Nummer per nummer rockt de band als nooit tevoren. Zowel muzikaal als vocaal weet Buzzkill Baby te overtuigen. Nu nog net dat beetje extra variatie en de band is klaar om heel wat potten te breken. Laat die langspeler maar komen!

score: 8/10
