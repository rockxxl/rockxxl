---
id: 1414
title: Cheap Drugs - O.D.
category: Album reviews
groups: Cheap Drugs
album: O.D.
date: 2017-02-04T22:56:43+00:00
author: Seppe Van Ael
layout: post
permalink: /album-review/review-cheap-drugs-o-d/
thumbnail: >-
  http://res.cloudinary.com/rockxxl/image/upload/CD_-_OD.jpg
---
Anderhalf jaar geleden kwam de eerste langspeler ‘Angst’ van Cheap Drugs uit op LP. Ook bracht de band eerder hun EP ‘W.D.C.’ uit op een 7inch en ook verscheen in 2012 hun eerste demo. Deze zijn ondertussen niet meer zo gemakkelijk vindbaar en ook degene die geen platenspeler hebben bleven met lege handen achter. Ondertussen kwam Cheap Drugs aanzetten met ‘O.D.’, en ja hoor, O.D. is een CD met Angst, W.D.C. en de demo op verzameld. Zover wij weten deed Toxic Shock dit hun al voor, en dat is dan ook meteen een band waar we Cheap Drugs qua geluid mee kunnen vergelijken.

O.D. trapt af met het album Angst. Vanaf het nummer ‘Bottled Up Tight’ tot ‘Stab’ knalt de band met snelle, korte nummers over niets minder dan haat en tegenslagen in het leven. De emotie en haat spat van dit plaatje af, zoals het moet bij hardcorepunk natuurlijk. Angst ligt in het verlengde van de EP W.D.C., en ook de demo van Cheap Drugs heeft de herkenbare sound van dit viertal.

Cheap Drugs brengt stevige, catchy muziek die lekker agressief naar voren komt. Live heeft deze band een stevige reputatie, maar de opnames van Cheap Drugs moeten absoluut niet onderdoen. Back to basics en gewoon keihard knallen, dat is alles wat deze band doet, maar ze doen het verdomt goed ook. Het is met O.D. drie kwartier rammen geslagen. Dit zijn van die bands die hardcorepunk interessant houden. Als ze dan nog eens komen aanzetten met een plaat die 24 nummers telt zijn wij al helemaal tevreden!

score: 8/10
