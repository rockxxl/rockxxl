---
id: 5295
title: Chalice - Ashes of Hope
category: Album reviews
groups: Chalice
album: Ashes of Hope
date: 2018-06-28T20:38:43+00:00
author: Seppe Van Ael
layout: post
permalink: /album-review/review-chalice-ashes-of-hope/
thumbnail: >-
  http://res.cloudinary.com/rockxxl/image/upload/a1533798187_10.jpg
---
Maar liefst 20 jaar al timmert het Kortrijkse Chalice aan hun weg doorheen de Belgische metal scene. Hoewel de band bijna constant van bandleden wisselde en hierdoor heel wat pauzes moest inlassen, is Chalice toch aankomen zetten met hun nieuwste wapenweit: ‘Ashes of Hope’. Wat echter nog niet veranderd is, is de stijl van de band. Dit vijftal speelt na 20 jaar nog steeds hun vertrouwde death/ thrash metal.

Opener ‘Amongst the Damned’ maakt meteen duidelijk wat we kunnen verwachten van het volledige album. Het nummer maakt gebruik van enkele mooie gitaarpartijen en een solo die samen afklokken op maar liefst zes minuten. De vocals van zanger Pieter zijn enerzijds gegrunt en anderzijds gekrijst. Dit maakt een mooie mengeling tussen black -en death metal. Muzikaal krijgen we vaak thrash te horen, een tragere variant weliswaar. Nummers als ‘Age of Fear’ pakken uit met een dosis melodie, hoewel we deze vaak wat liever op de voorgrond hadden gezien. Afsluiter ‘A Death Without Warning’ heeft dan weer een donkere intro waarin de vocals een verhaal vertellen. De acht nummers hebben uiteraard elks een eigen inslag, maar over het algemeen is de variatie die Chalice brengt niet genoeg om alle nummers duidelijk te onderscheiden van elkaar.

In tegenstelling tot vorig werk, klinkt Chalice op ‘Ashes of Hope’ iets trager en minder agressief. Dit maakt het album net wat te aanslepend waardoor het onze concentratie al vlug verliest. Dit vijftal heeft ongetwijfeld vele fans die hun muziek zeker kunnen plaatsen. Wij missen heel wat power en daarom is ‘Ashes of Hope’ niet aan ons besteed.

score: 5,5/10
