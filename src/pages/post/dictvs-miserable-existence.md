---
id: 3532
title: Dictvs - Miserable Existence
category: Album reviews
groups: Dictvs
album: Miserable Existence
date: 2017-12-07T19:39:38+00:00
author: Seppe Van Ael
layout: post
permalink: /album-review/review-dictvs-miserable-existence/
image: 23167577_1339235609535575_1243628879844791256_n-e1512675554140.jpg
---
De Antwerpse underground is sinds kort weer een metal band rijker. Met hun gloednieuwe EP ‘Miserable Existence’ was het ook voor ons een eerste kennismaking met Dictvs. Het visuele van de albumcover liegt er niet om: verwacht een allegaartje van alles wat stevig is.

Na een donkere intro vliegt de band er zonder pardon in. ‘Sea Of Guilt’ is een uitstekend hardcore nummer dat zich onderscheidt met schreeuwende atypische vocals. Ook een breakdown op zijn tijd laat Dictvs niet aan hen voorbij gaan. Titeltrack ‘Miserable Existence’ gaat op ditzelfde elan verder. De bridge in dit nummer krijgt een bijna thematische creepy invulling. Die kleine dingen geven bands als deze altijd iets extra. Het lijkt wel hoe verder de EP vordert, hoe steviger deze wordt. Met ‘Distance’ en ‘Another Wasted Life’ is het volle gas vooruit zonder al te veel extraatjes. Ook de guestvocals op ‘Another Wasted Life’ geven net dat laatste stootje kracht bij. Afsluiter ‘A Disease Called Humanity’ geeft nog even wat meer credit aan het gitaarwerk en eindigt daarmee op een meer dan gepaste manier.

Hardcore, metalcore,… als het kind maar een naam heeft. De melodie in de muziek van dit viertal zorgt ervoor dat alles net wat donkerder gaat klinken dan bij een doorsnee hardcore plaat. ‘Miserable Existence’ is een geslaagde eerste EP. Wij kijken alvast uit naar zijn opvolger die over de hele lijn misschien wat extra variatie met zich meebrengt.

Score: 7,5/10

&nbsp;