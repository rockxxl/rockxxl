---
id: 155
title: Cocaine Piss - The Dancer
category: Album reviews
groups: Cocaine Piss
album: The Dancer
date: 2016-10-17T20:00:16+00:00
author: Seppe Van Ael
layout: post
permalink: /album-review/review-cocaine-piss-the-dancer/
thumbnail: >-
  https://res.cloudinary.com/rockxxl/image/upload/a3892833783_10.jpg
---
De laatste tijd is punk bezig aan een serieuze opmars. Ook het Luikse Cocaine Piss kunnen we na een dik jaar bijna een cultband gaan noemen. Cocaine Piss is geen katje om zonder handschoenen aan te pakken. Geen propere, doordachte poppunk, maar keiharde noisepunk die wordt bijgestaan door een ongelofelijk vettige sound. Met ‘The Dancer’ heeft Cocaine Piss 14 nieuwe nummers klaar die ze zelf omschrijven als een hoopje glimmende kots. Smakelijk!

Met het nummer ‘Ugly Face On’ is de kogel door de kerk. We krijgen meteen het meest noisy nummer van het album voorgeschoteld. Zangeres Aurélie (zolang je ze een zangeres kan noemen) is ook niet gegeneerd om haar strot open te trekken. Elke letter wordt er netjes uitgebruld. De nummers van Cocaine Piss zijn behoorlijk kort. Een nummer als ‘Sex Weirdos’ klokt maar 57 seconden en na 22 minuten is de plaat dan ook volledig afgerond. In het begin vraagt het uithoudingsvermogen om je door deze plaat heen te worstelen. Na een tweede keer beluisteren krijg je al meer de smaak te pakken, en na een derde keer is Cocaine Piss de beste noiseband op aarde!

The Dancer is niet gemaakt voor de gevoelige zieltjes onder ons. Rauw, vettig, maar vooral mega aanstekelijk. Ik ga er niet meer teveel woorden aan vuil maken, kort maar krachtig, net zoals de muziek. Om het op zijn Antwerps te zeggen: Cocaine Piss oep a bakkes!

Score: 8/10