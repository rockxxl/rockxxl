---
id: 262
title: Steele Justice - &#8230; That Sure Escalated Quickly
category: Album reviews
groups: Steele Justice
album: &#8230; That Sure Escalated Quickly
date: 2016-07-16T12:29:41+00:00
author: Seppe Van Ael
permalink: /album-review/review-steele-justice-that-sure-escalated/
thumbnail: >-
  https://res.cloudinary.com/rockxxl/image/upload/a3851154321_10.jpg
---
De Limburgse hardcorescene kent een hoop bands zoals Rabid Wolves, Get Out en het ondertussen opgedoekte Not Allowed en Violent City. Een fusie van deze vier bands en een voorliefde voor punkrock zorgde voor het ontstaan van Steele Justice. Met hun debuut EP ‘… That Sure Escalated Quickly’ worden de eerste klappen uitgedeeld.

Beginnen doen we met het nummer ‘Home’. Een nummer over de passie voor punkrock. ‘Home’ duurt niet langer dan twee minuten en dat is mede te danken aan het geweldig snelle tempo, moet je nog eens zeggen dat Limburgers trager zijn. Muzikaal doet Steele Justice ons denken aan bands als Good Riddance, Satanic Surfers en Kid Dynamite. ‘20713′ en ‘The Purge’ volgen perfect op hun voorganger en ‘The Chronic Years’ breekt het record met 1 minuut en 30 seconden. Afsluiter ‘Breaking The Waves’ wijkt ook niet van het pad af en knalt de laatste portie punk op dit schijfje.

‘… That Sure Escalated Quickly’ telt vijf killer-songs die lekker 90s aanvoelen. Straight to the point en zonder al te veel blabla, zo hoort een punkplaat te zijn! Ook de kwaliteit van deze plaat is alles behalve slecht. Alleen spijtig dat we moeten toekomen met tien minuten muziek. Deze EP is zonder twijfel een debuut om trots op te zijn. Zeer kort maar zeer krachtig!

score: 7,5/10