---
id: 1734
title: Hibakusha - Incarnation
category: Album reviews
groups: Hibakusha
album: Incarnation
date: 2017-03-01T11:32:29+00:00
author: Seppe Van Ael
permalink: /album-review/review-hibakusha-incarnation/
thumbnail: >-
  https://res.cloudinary.com/rockxxl/image/upload/Final-Cover-Art.jpg
---
Onze Noorderburen in Hibakusha (Japans woord voor de overlevenden van de ramp in Hiroshima) zijn als band gevormd in 2012. Na de komst van vocalist Twan in 2013 is deze groovemetal band beginnen werken aan hun debuut-EP 'Incarnation', die onder eigen beheer uitkwam in 2015. Dankzij deze EP hebben ze al veel succes geboekt en speelden ze shows en festivals doorheen Nederland en Duitsland. Wij namen de tijd om deze EP aandachtig te beluisteren.

We vliegen er meteen in met titletrack “Incarnation.” Meteen worden we van onze voeten geblazen door de heavy tunes die uit de speaker komen. We krijgen heerlijke grooves en brutale vocals te horen. In het nummer zijn vele invloeden van hun eigen helden te horen. Deze band lijkt wel de Nederlandse Meshuggah, en ze doen het zeker en vast goed op hun eigen manier. Verder gaan we met een langer nummer “Unsinkable.” Dit nummer is iets zachter dan “Incarnation” maar zeker en vast niet minder goed. Het nummer “Julia” heeft dan weer iets meer melodische invloeden dan de vorige twee nummers en doet ons meteen denken aan een plaat die van KoRn zou kunnen komen. Vanaf we in twee derde van het nummer zijn aangekomen, komt er een zacht stuk dat je doet wegdromen. Dit zachte stuk wordt terug opgepikt met een brutaal stuk vol power om het lied in stijl af te sluiten. Stilaan komen we ten einde van deze korte maar krachtige EP met de langste nummers “Origin” en “Bermuda.” Beide gaan verder in de stijl van de vorige songs met technisch drumwerk, verscheurende riffs en vocals die perfect in het heavy plaatje van de EP passen.

Het mag dan wel een korte EP zijn maar onze buren in Hibakusha bewijzen zichzelf zeker en vast met deze vijf nummers. Als je opzoek bent naar een band in de stijl van Meshuggah, KoRn en Textures ben je hier aan het juiste adres. Wij kijken alvast uit naar hun full-length album en hun debuutoptreden in België!

Score: 7/10
