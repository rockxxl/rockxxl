---
id: 193
title: Ink Bomb - Invincible Summer
category: Album reviews
groups: Ink Bomb
album: Invincible Summer
date: 2016-09-23T17:52:56+00:00
author: Seppe Van Ael
layout: post
permalink: /album-review/review-ink-bomb-invincible-summer/
image: 14344282_1617086345256470_1612583704771655958_n-e1480427494163.jpg
---
Vorig jaar werden onze noorderburen met de komst van Ink Bomb weer een punkband rijker. Exact een jaar later kwam dit 4-tal uit Nijmegen aanzetten met hun eerste EP Invincible Summer. Ink Bomb is een band die te vinden is in het vaarwater van o.a. Bad Religion, dat beloofd?!

Het nummer Survey Says mag als eerste van zes nummers zichzelf bewijzen. Muzikaal is het gewoon een stevige portie dagelijkse punkrock en vocaal komen we weer terug bij Bad Religion. Niet meteen iets super origineels maar Ink Bomb weet er wel mee weg te komen. Ook duurt dit nummer slechts 1 minuut en 35 seconden. De korte songs zijn meteen ook een rode draad door de nummers van Ink Bomb. Titelnummer Invincible Summer volgt qua sound goed bij Survey Says. Stale weet dan weer meer de indie kant op te gaan en haalt het tempo wat naar beneden, op een goede manier weliswaar. Battering Ram is met zijn 43 seconden het kortste en eveneens stevigste nummer van de EP. Eisenhower sluit dan weer aan bij Survey Says. Als laatste is er ook nog de akoestische versie van Stale. Ik denk niet dat deze een grote meerwaarde geeft aan de EP, geef mij maar de originele versie.

Invincible Summer is een toffe punkplaat, niet meer niet minder. De riffs zitten goed en ook de vocalen kunnen ons wel bekoren. Ik weet niet wat het is maar de emotie en boodschap die deze band wilt overbrengen faalt hier en daar. Ligt dit aan de opnamesâ€¦ ik weet het niet, maar iets zegt mij dat ik deze mening moet herbezien nadat ik Ink Bomb een keer live aan het werk gezien heb.

Score: 6/10