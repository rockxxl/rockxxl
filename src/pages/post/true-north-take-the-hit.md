---
id: 1367
title: True North - Take The Hit!
category: Album reviews
groups: True North
album: Take The Hit!
date: 2017-01-31T18:59:18+00:00
author: Seppe Van Ael
layout: post
permalink: /album-review/review-true-north-take-the-hit/
thumbnail: >-
  http://res.cloudinary.com/rockxxl/image/upload/Naamloos-1.jpg
---
Snak jij soms ook naar de old school sound van hardcore? Zijn bands in het hardcoregenre volgens jou tegenwoordig te veel gefocust op het onverstaanbare geschreeuw en mis je het meezingen op hardcoreshows? Zoek dan niet verder, True North heeft met hun eerste EP ‘Take The Hit!’ het antwoord klaar.

Enorm veel is er natuurlijk niet te zeggen over een EP die nog geen tien minuten duurt, maar het idee dat True North ons geeft kunnen we alvast smaken. Om het in hun eigen woorden te zeggen: “Understanding that True North is a direction, a way to go, it is also a crossroad. A crossroad where the New York highway crosses the Baltimore interstate.” En dat is aan hun sound te merken ook, de verschillende invloeden van onder andere Madball, Turnstile, Trapped Under Ice en Sick Of It All, om er maar enkele te noemen, zijn duidelijk te merken in hun muziek. Snel, agressief, maar vooral lekker old school en zonder echte screams. Dit is zo’n band waarvan je gewoon elk stukje tekst uit het hoofd wil leren om het vervolgens samen met hen op het podium door de microfoon te gaan schreeuwen en er vervolgens af te duiken.

De opnamekwaliteit van deze demo is niet enorm hoog, maar perfect doenbaar voor een band die nog maar vorig jaar is opgericht. Ze doen duidelijk hun best om een catchy sound te creëren waar veel mensen zich in kunnen vinden. Met titels als ‘Bend ‘til It Breaks’ en ‘Bite Me!’ weet je ongeveer wel waar je je als luisteraar aan mag verwachten, lekker uptempo hardcore waar je de beentjes eens voor wil strekken. A fun listen, maar spijtig genoeg niet veel meer dan dat, want vernieuwend klinkt het allesbehalve. Nostalgie nodig? Take the hit!

score: 6,5/10
