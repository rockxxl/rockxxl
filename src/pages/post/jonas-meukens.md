---
id: 87
title: Jonas Meukens 
category: De Platenkast
groups: Get Off My Shoes/ The Waiting Game
date: 2016-11-14T19:36:05+00:00
author: Seppe Van Ael
layout: post
permalink: /news/de-platenkast-jonas-meukens/
image: 14449785_10154339986760339_7644699421330326604_n-1.jpg
---
**Bij de meeste zal er wel een belletje gaan rinkelen als ze de naam Jonas Meukens horen. Het is ondertussen al weer 13 jaar geleden dat X!nk Junior Eurosong won en Jonas en co ons land mochten vertegenwoordigen in Denemarken. Ondertussen is Jonas zanger en gitarist van indierock band Get Off My Shoes en punkrock band The Waiting Game. Wij keken eens in zijn platenkast met een zeer gevarieerd resultaat als gevolg.**

**Om te beginnen: cd of vinyl?**

Beide! Ik heb een grote cd collectie maar tegenwoordig verkies ik vinyl boven cd. Dat geeft toch iets meer een ‘hebbeding’ gevoel.

**Door welke plaat ben je echt in aanraking gekomen met de muziek die je nu luistert?**

Blink 182 – Blink 182

Goh, ik heb een enorm brede muziek smaak dus er is niet echt een plaat die belangrijk is geweest voor het genre waar ik nu naar luister. Maar ik denk dat de selftitled album van Blink-182 wel een grote rol heeft gespeeld.

**Wat is je favoriete Belgische plaat?**

Bazart – Echo

Er zijn zo veel goede Belgische platen waardoor het zo moeilijk is om er één uit te kiezen. Een plaat die tegenwoordig veel opstaat is Echo van Bazart.

**Welke plaat is de ‘Guilty Pleasure’ uit je platenkast?**

Taylor Swift – 1989

Ik ben echt een sucker voor goede pop muziek dus 1989 van Taylor Swift passeert wel eens.

**Op welke plaat kan je je eens goed afreageren?**

Gallows – Grey Britain

Grey Britain van Gallows.

**Een vriend vraagt je advies over punk. Welke plaat raad je hem aan?**

Gallows – Grey Britain

Punk globaal gezien is Grey Britain van Gallows hier ook van toepassing.

**Heb je een absolute top 3?**

MOEILIJK!

1. The Beatles – Revolver
  
2. Death Cab For Cutie – Transatlanticism
  
3. Foals – Antidotes