---
id: 114
title: Tom De Ridder 
category: De Platenkast
groups: Gino's Eyeball
date: 2016-11-21T16:45:56+00:00
author: Seppe Van Ael
layout: post
permalink: /news/de-platenkast-tom-de-ridder/
image: Naamloos-tomm.jpg
---
**Het is ondertussen al weer 17 jaar geleden dat Gino’s Eyeball werd opgericht door Tom De Ridder en co. Je kan bijna zeggen dat de Gino’s de oprichters zijn van de Belgische poppunk. Doorheen die jaren zijn er honderden punkrock platen uitgebracht maar welke zijn zoal blijven hangen bij Tom? Maar één manier om hier achter te komen: het simpelweg vragen…**

**Om te beginnen: cd of vinyl?**

Ik hou van beiden eigenlijk. CD’s omdat dat veel praktischer is vaak om mee te nemen in de auto of als je ergens naartoe gaat. Vinyl heeft ook zeker nog altijd zijn charme van de grotere hoezen en dan dat actief plaat uit de hoes halen en dat naaldje laten zakken op de plaat. Gezelligheid sowieso! Ik kies voor beiden.

**Door welke plaat ben je echt in aanraking gekomen met de muziek die je nu luistert?**

…

Een aantal platen moeten toch doorslaggevend geweest zijn voor de muziek die nu toch wel het meeste gedraaid wordt door mij. Een paar voorbeelden: alles van Nirvana, Dookie van Green Day, Smash van Offspring en Epitaph, Fat Wreck en Lost & Found Records samplers waar zo een shitload aan bands op stond voor weining geld!

**Wat is je favoriete Belgischeplaat?**

Second Base – Manifesto

Ik heb er een paar die ik fantastisch bangelijk goe vind! Face the World van The Octopussy’s, Ontario en Tricks of the Trade van FOD, die s/t plaat van Enemy of the Sun in den tijd, de nieuwe plaat Dram-O-Rama van Altitude die binnenkort gereleased wordt (ik heb er al ne sneak preview van mogen horen en ’t is beestig goe) en natuurlijk mijne favoriet: Manifesto van Second Base!

**Welke plaat is de ‘Guilty Pleasure’ uit je platenkast?**

…

Ik heb wel serieus wat guilty pleasures en kan mij super amuseren op foute muziek, dus bij deze zeker alles van Taylor Swift en de laatste van Justin Bieber is subliem! Voor de rest Frank Sinatra gaat er altijd in, Conway Twitty, Tony Bennett,… you name it, the crooners do it!

**Op welke plaat kan je je eens goed afreageren?**

…

Ik heb een paar afreageerplaten die ik geregeld wel eens opzet: alles van The Wonder Years, de s/t van Rage Against The Machine, Paul’s Boutique van de Beastie Boys, From Chaos to Order van Implants en zeker ook Heaven’s Pregnant Teens van Some Girls.

**Een vriend vraagt je advies over punk. Welke plaat raad je hem aan?**

NOFX – So Long and Thanks for all the Shoes/ Bad Religion – Against the Grain

Dan raad ik ‘em zeker aan So Long and thanks for all the shoes van NOFX te proberen of nen Against The Grain van Bad Religion. Dan weten ze meteen waarover het gaat!

**Heb je een absolute top 3?**

Jazeker!

1. Strung Out – Twisted By Design
  
2. No Use For A Name – Hard Rock Bottom
  
3. Suicide Machines – Destruction By Definition