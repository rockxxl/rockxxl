---
id: 4287
title: Turpentine Valley - Turpentine Valley
category: Album reviews
groups: Turpentine Valley
album: Turpentine Valley
date: 2018-02-24T13:59:43+00:00
author: Seppe Van Ael
layout: post
permalink: /album-review/review-turpentine-valley-turpentine-valley/
image: Naamloos-e1519040222440.png
---
Na hun demo (2016) komt het Oost-Vlaamse Turpentine Valley aanzetten met hun eerste EP die eveneens de naam ‘Turpentine Valley’ krijgt. Alles wat ‘post-‘ in de naam heeft staan, wist de laatste jaren menig muziek fan te overtuigen. Post-rock, post-metal of post-hardcore: Turpentine Valley doet het allemaal. Het trio gaat back to the roots en vult acht nummers met enkel een gitaar, een bas en een drum.

Een volledig instrumentale plaat is niet voor elke band weggelegd. Het album moet in eerste instantie het publiek interesseren en een verhaal kunnen vertellen zonder woorden te gebruiken. Openen doet de band met het nummer ‘Abrupt’. Het is een intro die langzaamaan op gang komt met dromerige rockmuziek. Dat verandert wanneer ‘Compromis’ komt aanstormen met een portie traag geweld. Het nummer is lekker loom maar tegelijkertijd zeer hard. Op een bepaald moment worden we getrakteerd op breaks en later in het nummer horen we weer wat snellere stukjes gitaarwerk die bijna neigen naar hardcore. Deze klokt tevens ook 7 minuten, zoals het hoort bij pure instrumentale nummers. Een perfect voorbeeld van dat concept is het nummer ‘Onweer’. Dit nummer is ook loom maar klinkt eerder wat voller en donkerder. Sluit je ogen en je bevindt je al snel middenin een onweersbui. Elektronische interlude ‘Ballast’ zorgt voor een (rust)pauze en de acht minuut durende afsluiter ‘Trauma’ vat ‘Turpentine Valley’ nog een laatste keer samen. Zeker een geslaagde afsluiter, al vinden wij die misschien ietsje teveel aan het geheel.

‘Turpentine Valley’ is donker, loom, maar tevens erg hard. Zo hebben we het graag. De band komt met verrassende wendingen, vooral dan in het gitaarspel. Terpentine Valley heeft echter wel een eigen sound, wat er dan wel spijtig genoeg voor zorgt dat alles wat op elkaar gaat lijken, en het trio kan weldegelijk een potje spelen. Wij zijn alvast benieuwd wat de toekomst nog brengt voor deze band.

score: 7/10
