---
id: 2925
title: My Own Ghost - Life on Standby
category: Album reviews
groups: My Own Ghost
album: Life on Standby
date: 2017-08-18T08:54:25+00:00
author: Seppe Van Ael
layout: post
permalink: /album-review/review-my-own-ghost-life-on-standby/
thumbnail: >-
  http://res.cloudinary.com/rockxxl/image/upload/18221535_687807031344204_1200084598873020483_n.jpg
---
Eén van de bands die zich weet te onderscheiden in het wereldje ‘symfonische metal met vrouwelijke vocalen’ is My Own Ghost. Hun nummers leunen soms meer aan tegen pop, dan weer tegen rock of zelfs tegen electro. Ze mochten eerder al in het voorprogramma van Tarja en Alter Bridge staan en ontpopten zich sinds 2013 tot een ware belofte. Voor RockXXL dus hoogtijd om hun laatste plaat ‘Life on Standby’ een keer onder de loep te nemen.

Het album opent onmiddellijk met de titeltrack ‘Life on Standby’ waarbij de electro-invloeden ook meteen aan bod komen. Het is ons vrijwel meteen duidelijk dat deze muziek meer toegankelijk klinkt dan de meeste hedendaagse metalbands. Soms denken we toch aan een radiohitje zoals bij een iets rustiger nummer als ‘If I Stay’. De andere beukers zoals ‘Everytime I break’ en zijn dan weer goed voor een headbang/dansmoment tijdens een gezellig clubconcert. Fans van vroegere synthpop kunnen dan weer hun hart ophalen bij nummers als ‘Alive’ en ‘No Air’. De belangrijkste pijler doorheen het hele album is toch wel het melancholische stemgeluid van Julie die het allemaal perfect brengt.

My Own Ghost is weeral een buitenbeentje binnen hun eigen sector, maar verdient zeker een plaats op de betere metal festivals waarbij ze voor velen een openbaring zullen zijn. Met 'Life on Standby' heeft de band er een uitstekend visitekaartje bij.

score: 8,5/10
