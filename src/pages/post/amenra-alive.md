---
id: 1726
title: Amenra - Alive
category: Album reviews
groups: Amenra
album: Alive
date: 2017-02-28T11:41:37+00:00
author: Seppe Van Ael
layout: post
permalink: /album-review/review-amenra-alive/
thumbnail: >-
  http://res.cloudinary.com/rockxxl/image/upload/amenra-alive.jpg
---
Al 15 jaar lang weet het West-Vlaamse Amenra ons te verbazen met waanzinnige sludge/ postmetal songs. De band bracht al vijf langspelers uit en een hele hoop EP's, singles,&#8230; Met 'Alive' gaan ze door waar de akoestische EP 'Afterlife' ophield. Alive is een livealbum waarbij de band de stekkers uittrekt en geschreeuw inruilt voor zweverige zanglijnen. De nummers op Alive zijn gerecycleerde songs die te vinden zijn op oudere, obscure demo's, vinyls, cassettes,&#8230; De die hard fans worden dus op hun wenken bediend, maar ook voor degene die Amenra nog niet zo goed kennen is Alive zeker het proberen waard.

Opener 'The Dying Light' brengt je meteen in de juiste sferen. Dit keer geen geschreeuw of keiharde riffs maar een pakkend stukje melancholie dat bijgestaan wordt door de bijna poëtisch vertellende stem van zanger Colin H. Van Eeckhout. Net zoals The Dying Light zijn ook de nummers 'Wear My Crown' en 'To Go On.: And Live With Out' te horen op hun eerste akoestische release Afterlife. Met het Nederlandse nummer 'Buiten Datum' krijgen we nog meer poëzie te horen. Dichtster Sofie Verdoodt brengt eigen werk bijgestaan door de zweverige muziek van Amenra. Nog een opvalt nummer is 'Parabol'. Parabol is een cover van Tool. Een gewaagde keuze, maar als je Amenra heet is er weinig kans op mislukken. Ook hier is er weer geen vuiltje aan de lucht en maken ze van een bestaand nummer iets volledig eigen waarbij ze het origineel wel respecteren. Eindigen doen we met de tweede en laatste cover: Het Dorp. 'Het dorp' is op single 'Razoreater' na het enige nummer dat niet live opgenomen is, en is een ode aan kleinkunstzanger Zjef Vanuytsel die eind 2015 overleed. Bij deze zijn er tot onze verbazing weinig tot geen veranderingen aangebracht. Ook al is er hier een stevig genreverschil, 'Het Dorp' sluit Alive in klasse af.

Met Alive heeft Amenra het nog maar eens bewezen: of het nu een cover is van een kleinkunstzanger of een vergeten demo van Amenra zelf, alles wat deze band aanraakt veranderd in goud. Misschien staat er geen nieuw werk op Alive maar dat missen we absoluut niet. Alles is zo herwerkt (op Het Dorp na) dat het wel gewoon een nieuwe plaat lijkt. Tien nummers lang zet Amenra je op een emotionele rollercoaster met onverwachte bochten en verrassende loopings. Hoewel we de gewoonlijke stevige sound van Amenra ook zeker smaken heeft Alive onze visie verbreedt en krijgt deze band alleen nog maar meer respect van ons. België mag trots zijn op een band al Amenra!

score: 9/10
