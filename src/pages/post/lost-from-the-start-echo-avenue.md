---
id: 2077
title: Lost From The Start - Echo Avenue
category: Album reviews
groups: Lost From The Start
album: Echo Avenue
date: 2017-04-05T17:29:34+00:00
author: Seppe Van Ael
layout: post
permalink: /album-review/review-lost-from-the-start-echo-avenue/
thumbnail: >-
  http://res.cloudinary.com/rockxxl/image/upload/17103414_1259968707450492_7976351898830536261_n.jpg
---
Het Limburgse Lost From The Start werd opgericht in januari waarna ze meteen een videoclip van het nummer 'Nostalgic for Disaster' op de wereld loslieten. Exact twee maanden later kregen we hun eerste EP 'Echo Avenue' in de bus. Met 'Echo Avenue' krijgen we drie poppunk nummers voorgeschoteld die Lost From The Start al meteen netjes op de kaart van de Belgische punkrock zet.

'Echo Avenue' opent met het nummer 'Commonplace'. 'Commonplace' begint met snelle drums en gitaren die overgaan in een iets meer rock getint stukje muziek. Ook de vocals van zangeres Hilde zijn iets minder &#8220;punk&#8221; dan verwacht, maar storen doet het absoluut niet. Dit maakt de muziek zelfs net wat luchtiger. Single 'Nostalgic for Disaster' volgt ongeveer de lijn van 'Commonplace'. Het derde en eveneens laatste nummer 'Mourning After' doet het dan weer wat rustiger aan waardoor de focust wordt gelegd op de tekst. De aanstekelijkheid van dit nummer kan me wel smaken en maakt het daardoor ook mijn persoonlijke favoriet van de drie.

Drie nummers zijn niet veel maar wel perfect om kennis te maken met een band. Daarin is Lost From The Start dan ook geslaagd in hun opzet. Snelle gitaren, een rustiger nummer en aanstekelijke teksten zijn aanwezig op 'Echo Avenue'. Een perfecte basis als je het mij vraagt. Ik ben alvast benieuwd wat de toekomst nog gaat brengen voor deze band.

score: 7/10
