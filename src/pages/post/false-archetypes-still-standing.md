---
id: 1970
title: False Archetypes - Still Standing
category: Album reviews
groups: False Archetypes
album: Still Standing
date: 2017-03-20T21:48:22+00:00
author: Seppe Van Ael
layout: post
permalink: /album-review/review-false-archetypes-still-standing/
image: a3074942511_10.jpg
---
Punkrock en in het bijzonder pop punk wordt zienderogen populairder en populairder. Dit geldt eveneens voor het in 2013 opgerichte False Archetypes. Met 'Still Standing' komt deze band aanzetten met hun eerste echte plaatje. Vijf nummers lang staan we garant voor een portie vrolijke female fronted pop punk. Punkbands met een vrouw aan de micro worden al vlug geassocieerd met Paramore maar False Archetypes gaat verder dan dat, en dat is 'Still Standing'.

Openen doet 'Still Standing' met single 'Habits'. Deze legt meteen een mooie basis die zowat een rode lijn trekt door de hele EP. Het begint lekker vrolijk en we krijgen meteen beelden in ons hoofd van een Amerikaans galabal waar het publiek volledig uit zijn dak gaat. De aanstekelijke factor van zowel de muziek als de tekst gaat mooi over in 'Chapter Blue' die het hierin misschien zelfs nog beter doet. Hetzelfde geldt voor 'I Refuse To Sink' en 'Miss Information'. 'Miss Information' wordt nog bijgestaan door backings die wat extra cachet geven aan het nummer. Afsluiter 'Pick You Up' laat de echte punksound een beetje achterwege en doet het net dat tikkeltje rustiger aan, en dat kan me wel smaken. 'Pick You Up' deed mij meteen denken aan bands als Tonight Alive. Een perfecte afsluiter als je het mij vraagt.

'Still Standing' van False Archetypes is een debuut met karakter. Hoewel het alles behalve vernieuwend klinkt weet deze band er toch in te slagen om zich duidelijk te onderscheiden van andere bands in het genre. False Archetypes mag trots zijn op 'Still Standing'. Met een debuut als deze zijn we erg benieuwd naar de volgende stappen die deze band nog gaat zetten. Neem het van ons aan, een band om in de gaten te houden!

score: 7,5/10
