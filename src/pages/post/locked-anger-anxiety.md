---
id: 201
title: Locked - Anger &amp; Anxiety
category: Album reviews
groups: Locked
album: Anger &amp; Anxiety
date: 2016-09-08T10:07:55+00:00
author: Seppe Van Ael
layout: post
permalink: /album-review/review-locked-anger-anxiety/
thumbnail: >-
  https://res.cloudinary.com/rockxxl/image/upload/tumblr_inline_od6irgD1j41uncqs0_1280.jpg
---
Een album uitbrengen rond de tijd dat je aankondigt dat je band gaat stoppen. Dit is het geval bij de heren van Locked. Ze kondigde vorige week aan ermee op te houden en volgende maand komt hun EP ‘Anger & Anxiety’ uit. Natuurlijk is er geen betere manier om zo op te houden met een band, maar hoe klinken die laatste songs nu eigenlijk?

Anger & Anxiety telt letterlijk zes nummers: Two, Eight, Ten, Six, Seven en Nine. Elk nummer is een oprechte hardcore/ punk song vol emotie met hier en daar een melodieuze invloed. Locked kan je het best vergelijken met bands als Gallows en Life Long Tragedy. De drie laatste nummers Six, Seven en Nine zijn niets meer of minder dan de vorige Locked EP ‘Lost Control’. Dit hoor je wel aan de opnamekwaliteit die bij Two, Eight en Ten toch wel beter is. Locked heeft een bepaalde stijl die ze doortrekken in al hun nummers waardoor er niet meteen een nummer uitspringt. Dit heeft het voordeel dat alle nummers zowel apart als in het geheel hun mannetje meer dan staan.

Anger & Anxiety is een EP met zes boze hardcore/ punk songs waarmee Locked in schoonheid eindigt. De EP zal exclusief te koop zijn op cassette en is dus werkelijk een collectors item dat niet mag missen in de platenkast van de doorsnee hardcore/ punk fan.

score: 7/10