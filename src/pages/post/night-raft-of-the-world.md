---
id: 5230
title: Night - Raft Of The World
category: Album reviews
groups: Night
album: Raft Of The World
date: 2018-06-17T08:20:20+00:00
author: Seppe Van Ael
layout: post
permalink: /album-review/review-night-raft-of-the-world/
thumbnail: >-
  http://res.cloudinary.com/rockxxl/image/upload/20257960_1355579187831034_4459850718464355496_n.jpg
---
Zweedse heavy metalband Night bracht reeds hun derde album ‘Raft of the World’ uit. Hun eerste twee albums ‘Night’ en ‘Soldiers of Time’ kregen eerder al positieve reviews van fans. Er staat dus een bepaalde druk op de band. Night werd in 2011 opgericht in de Zweedse stad Linköping en bestaat momenteel uit vier bandleden. Hoewel er weinig gekend is over de geschiedenis van deze band, weten we wel dat ze al samengewerkt hebben met Niels Nielsen (live keyboards voor In Flames en tourmanager voor Ghost in 2011) en Mattias Frisk (albumcoverart voor Ghost – If You have Ghost).

‘Raft of the World’ bestaat uit negen nummers beginnende met ‘Fire Across the Sky’. Het is gewoon onmogelijk om bij dit nummer stil te zitten. Eens de simpele, maar aanstekelijke gitaar riff in het begin van het nummer start, weet je gewoonweg dat je de komende 50 minuten gaat genieten. In het nummer ‘Surrender’ geniet je van een prachtige gitaarsolo en enkele rock achtige harmonieën. ‘Under the Gallows’ is een zwaarder nummer, maar behoud wel de gewoonlijke Night-stijl. ‘Winds’ is dan weer een echte headbanger in contrast met het nummer ‘Time’, welke iets meer een rockachtige klank heeft. ‘Coin in a Fountain’ is het rustigste nummer op het album, wat een leuke afwisseling is van al die gitaarsolo’s. Afsluiten doen ze met ‘Where Silence Awaits’, een laatste keer genieten en daarna het album terug opnieuw opzetten.

Over het algemeen heb ik alleen maar positieve dingen te zeggen over dit album. ‘Raft of the World’ is zo’n album dat je opzet tijdens een lange autorit in de zomer. Een echte aanrader voor fans van NWOBHM(-achtige) muziek.

score: 9/10
