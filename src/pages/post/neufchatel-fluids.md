---
id: 300
title: Neufchâtel - Fluids
category: Album reviews
groups: Neufchâtel
album: Fluids
date: 2016-06-01T22:21:20+00:00
author: Seppe Van Ael
layout: post
permalink: /album-review/review-neufchatel-fluids/
thumbnail: >-
  http://res.cloudinary.com/rockxxl/image/upload/a4289832607_10.jpg
---
Het is al weer bijna een jaar geleden dat ‘Fluids’ van het Brusselse Neufchâtel werd uitgebracht. We hebben op één of andere manier deze plaat, of liever EP, wat later zien verschijnen, maar liever laat dan nooit natuurlijk. ‘Fluids’ is over het algemeen gewoon een rockplaat, maar laat je niet ontmoedigen! Wacht maar tot je zijn mysterieuze kantjes leert kennen.

Het nummer ‘Scenery’ heeft de taak om dit plaatje te openen. Alles start rustig en ingetogen maar het zijn de gitaren die op seconde 42 de boel helemaal overnemen. Na een eerste portie wall of sound weet Neufchâtel over te schakelen naar een riff die bijna zomers aanvoelt. Het nummer ‘Blackbone’ heeft zelfs de kans niet om op gang te komen. Meteen worden alle middelen ingezet om de gaspedaal op max te krijgen. Tijdens de bridge komen we voor het eerst in contact met het psychedelische kantje van  Neufchâtel. ‘Mimes’ is als derde aan de beurt. Dit nummer grijpt je vast en sleurt je mee door zijn volledige vier minuten. Doe je ogen dicht en je waant je als het ware op een wolkje, tot je er tegen het einde van het nummer kei hard afgesleurd wordt door een totaal onverwachtse versnelling. ‘VCO’ is de interlude van dienst. Deze zorgt voor een gepaste pauze tussen al het gitaargeweld en voelt heel into space aan. Veel tijd om stil te staan is er niet. Het is single ‘Odessa’ die vervolgens uit de speakers wordt geknald. ‘Odessa’ is een beetje te vergelijken met ‘Scenery’. Een rustige riff wordt tegen het einde van het nummer helemaal op zijn kop gezwierd. ‘Muddy Armour’ is zonder twijfel het rustigste nummer op ‘Fluids’. Voor het eerst is het hele nummer niet afhankelijk van een portie distortion, maar laten we het een stilte voor de storm noemen. Het zeven minuut durende en tevens instrumentale ‘Red Ants (From Outer Space)’ begint op een normale rustige manier en durft hier en daar zelfs poppy aan te voelen. Zoals we gewoon zijn van Neufchâtel is dit ook maar voor even en staat er een stevige portie noiserock klaar die ‘Fluids’ afsluit met een serieuze knal.

Neufchâtel is zo’n band die goochelt met muziek. Droge rock wordt omgetoverd tot een heus schouwspel van noise gemengd met psychedelische elementen die wel eens donker uit de hoek durven te komen. Nu is het enkel nog kwestie om kwaliteit te blijven houden. ‘Fluids’ is een klein meesterwerkje geworden en daar mag dit vier-tal zeker en vast trots op te zijn!

score: 8,5/10
