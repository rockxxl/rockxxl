---
id: 310
title: Knives To A Gunfight - Nomad
category: Album reviews
groups: Knives To A Gunfight
album: Nomad
date: 2016-06-01T22:05:01+00:00
author: Seppe Van Ael
layout: post
permalink: /album-review/review-knives-to-a-gunfight-nomad/
thumbnail: >-
  http://res.cloudinary.com/rockxxl/image/upload/13236277_10156913874175183_239854023_n.jpg
---
De naam KTAG is bijna niet meer weg te denken uit de Belgische metalwereld. Deze band mocht onder andere al op Graspop spelen, ze staan er dit jaar ook voor een tweede keer en ze speelden ook op talloze andere festivals. In december waren ze zelfs headliner op de RockXXL-stage van Oostmal Rockt. Voor ons geen onbekende band dus, maar als je als metalfan niet onder een steen hebt geleefd de afgelopen jaren, doet Knives To A Gunfight waarschijnlijk wel een belletje rinkelen.

Niet eens zo bijster lang na het releasen van hun eerste langspeler ‘Inception’ komt Knives To A Gunfight aanzetten met hun nieuwe EP ‘Nomad’. ‘Inception’ werd niet door iedereen zo goed gesmaakt, vooral door de matige productie van de drums en de soms wat overhaast lijkende mix. Hun nieuwe EP is echter in kwaliteit gestegen, zowel qua productie als qua songwriting.  ‘Nomad’ is eerder een straightforward deathcore-album, en bevat veel minder melodische riffs dan zijn voorganger. De melodische riffs op deze EP zijn ook veel technischer, zoals bijvoorbeeld in het nummer ‘Sirens’. Het album begint met een van de zwaarste introductienummers die eender welke band  ooit de wereld heeft ingestuurd. Deze vijftig seconden durende sloophamer doet je spontaan een moshpit starten in je woonkamer. Dit nummer zet ook direct de toon voor de rest van de EP. Nummers als ‘Enslaved’ en ‘Nomad’ neigen soms zelfs een beetje naar djent, en er zijn zelfs enkele beatdown-elementen Het album komt zo veel aggressiever over en heeft minder sing-a-longmomenten, maar deze stijl past mijns insziens veel beter bij de zangstijl van vocalist Mick.  Het vorige album liet dus veel ruimte voor verbetering, maar die ruimte is nu meer dan opgevuld.

score: 8,5/10
