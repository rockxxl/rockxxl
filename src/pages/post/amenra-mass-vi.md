---
id: 3370
title: Amenra - Mass VI
category: Album reviews
groups: Amenra
album: Mass VI
date: 2017-11-22T16:01:38+00:00
author: Seppe Van Ael
permalink: /album-review/review-amenra-mass-vi/
thumbnail: >-
  https://res.cloudinary.com/rockxxl/image/upload/a2229860900_10.jpg
---
Hoewel het West-Vlaamse Amenra de laatste jaren verschillende splits, live albums en een akoestisch album uitbracht was het toch alweer zes jaar wachten op hun nieuwe langspeler 'Mass VI'. Overlijdens en het ernstig ziek worden van verschillende personen die dicht bij de band staan gaf Amenra genoeg stof voor het schrijven van een nieuwe, emotionele plaat. En wauw, het is er eentje geworden om je vingers bij af te likken. Maak je borst maar nat, want 'Mass VI' is misschien wel de donkerste plaat van het jaar.

In 18 jaar is Colin H. Eeckhout en zijn leger des hels uitgegroeid tot de top van de Belgische metalscene. Hoewel Amenra veilig in de schaduw blijft opereren weet hun ervaring steeds sprongen te maken die zich ook uiten in hun albums. 'Mass VI' opent met single 'Children Of The Eye' die in gewoonlijke Amenrastijl inzet: traag, slopend, schreeuwend,&#8230; We vielen bijna van onze stoel toen zanger Colin afkwam met cleans. Niets mis mee want ze zijn gewoonweg goed, maar dit kwam uit een heel onverwachte hoek. Nog iets dat we niet verwacht hadden waren de korte interludes 'Edelkroon' en 'Spijt'. Deze brengen een klein stukje poëzie, in het Nederlands weliswaar. 'Plus Près De Toi' en 'A Solitary Rain' zetten in gewone Amenra stijl verder al krijgen we op 'Plus Près De Toi' weer cleans te horen, dit keer in het Frans. Ook de muziek doet het op dit moment iets rustiger aan en doet ons denken aan hun akoestische album 'Alive'. Afsluiter 'Diaken' drijft de donkerheid nog een laatste keer op en ook hier wordt er gespeeld met zowel zachtere als hardere vocals.

Het lukt ze keer op keer: een album uitbrengen waar we met open ogen naar staan te kijken. Zowel productioneel als muzikaal is er geen vuiltje aan de lucht en zelfs de artwork mag er meer dan zijn. Het schreeuwen met momenten achterwege laten, gaat de band echt goed af en het grijpt je soms zelfs bij de keel. Iedereen die fan is van post-metal, Church Of Ra of gewoonweg hele donkere muziek kan 'Mass VI' met gesloten ogen uit de rekken gaan halen, neem dat maar van ons aan!

score: 9/10
