---
id: 5060
category: Nieuws
title: Onze tips voor Graspop Metal Meeting op donderdag!
date: 2018-05-31T12:03:40+00:00
author: Seppe Van Ael
layout: post
permalink: /news/onze-tips-voor-graspop-metal-meeting-op-donderdag/
image: gmm18lineup1200x16972-5-e1527768137560.jpg
---
**Het is weer bijna zover: Graspop Metal Meeting! De heilige grond in Dessel wordt van 21 tot 24 juni weer omgetoverd tot het walhalla van de Belgische metal fan, en ver daarbuiten. RockXXL deelt met jullie vijf bands, per dag, die wij de moeite vinden om te gaan bekijken op het festival! Dit keer donderdag 21 juni.**

**5. Follow The Cipher** _/ 14u00 – 14u40 / Jupiler Stage_

[<img class="alignnone size-medium wp-image-5061" src="25348317_1916081161765366_1139452469637968524_n.jpg)

De opener van het volledige festival is dit jaar Follow The Cipher. Gitarist Ken schreef al mee aan nummers van Sabaton en vond het tijd om een eigen power metalband op poten te zetten, met deze Follow The Cipher als gevolg. Met de toekomst als centrale thema zet Follow The Cipher eveneens de eerste stapjes naar hun toekomst als band. Kom kennis maken met enkele zeer aanstekelijke nummers!



**4. Fleddy Melculy**_ / 19u05 – 19u55 / Jupiler Stage_

[<img class="alignnone size-medium wp-image-5064" src="29196532_2039559689417512_7159389891854743951_n.jpg)

Met heel wat tegenwind in de rug schopte het Brusselse Fleddy Melculy het toch maar tot op het podium van Pukkelpop, De Lokerse Feesten, zowat elk poppodium van Nederland en Graspop, dit keer al voor de tweede maal. Of je nu voor of tegen de Nederlandstalige teksten van dit vijftal bent of niet, met hun nieuwe album 'De Kerk Van Melculy' bewijzen ze dat ze veel meer zijn dan enkel een uit de hand gelopen grap!



**3. Moments**_ / 16u30– 17u10 / Metal Dome_

[<img class="alignnone size-medium wp-image-5063" src="29176902_2039559482750866_1621703777225502355_n.jpg)

Het gaat erg hard voor dit jonge vijftal uit Tessenderlo. Met hun debuutplaat 'Hopes & Dreams' kreeg Moments de kans om twee maal op het podium van Groezrock te staan. Ook op hun nieuwe EP 'Outlast' staan enkele nummers om U tegen te zeggen. Terecht dus dat Moments de Metal Dome op donderdag in brand mag komen steken!



_**2. Toxic Shock** / 18u15– 18u55 / Metal Dome_

[<img class="alignnone size-medium wp-image-5062" src="29136633_2039559826084165_3254566295823086699_n.jpg)

De hardcore/ thrash metal trots van Antwerpen is zonder twijfel Toxic Shock. De band kwam zopas aanzetten met hun nieuwe album 'Twentylastcenturybreakdown' dat opgenomen werd door voormalig Metallica producer Flemming Rasmussen. Hun sound is naar een hoger niveau getild en ook de energie die deze band met zich meebrengt kan tellen. Kom donderdag 21 juni om 18u05 naar de Metal Dome om het crowdsurf verbod te doorbreken!



_**1. Ghost **/ 20u50– 21u50 / Main Stage 2_

[<img class="alignnone size-medium wp-image-5065" src="30712394_2093791333994347_7033261367889606066_n.jpg)

De heavy metal/ rock band Ghost is zonder twijfel de headliner van de toekomst. Met hun nieuwe album 'Prequelle' bewijzen ze hun kunnen nogmaals dubbel en dik. Spektakel is wat we verachten en spektakel is wat we ongetwijfeld zullen krijgen!