---
id: 3293
category: Nieuws
title: "voorbeschouwing: Dying Fetus (JC De Klinker, 2017)"
date: 2017-11-07T18:56:50+00:00
author: Seppe Van Ael
layout: post
permalink: /news/voorbeschouwing-dying-fetus-jc-de-klinker-2017/
image: sfsfs.jpg
---
**Morgen is het een van de meest brutale concerten van het jaar in De Klinker in Aarschot. Vier verschillende death metal bands van overal komen samen om ons van onze voeten te blazen, namelijk: Disentomb, Beyond Creation, Psycroptic en Dying Fetus.**

HeartBreakTunes:

http://www.heartbreaktunes.com/

De eerste band van de avond is het Australische **Disentomb**. Zij identificeren zich als een brutal death metal band en aan hun muziek te horen zijn ze dat ook. Hun ken ik dankzij Suicide Silence die hen eerder mee op tour namen in de US.

Van hen kunnen we verwachten dat ze voor het grootste deel nummers spelen van hun tweede full length album: Misery, uitgebracht in 2014.



De tweede band die aan de beurt is zijn de Canadese heren van **Beyond Creation**. Zij gaan door het leven met de stempel van Progressive Death Metal, wat ons een beetje variatie geeft in de line-up. Van hen verwachten we dat ze vooral nummers spelen uit hun laatst uitgebrachte album uit 2014: Earthborn Evolution. Ook zullen ze waarschijnlijk hun bekendste nummers spelen uit de reissue van The Aura, o.a.: Omnipresent Perception' en Coexistence.



De laatste opener van de avond is **Psycroptic** uit Tasmanië. Hun genre is gewoon straight up death metal, maar zonder grenzen. Zij zijn al begonnen in 2001 dus we kunnen verwachten dat ze hier en daar een ouder nummer in hun set verwerken, maar ze zullen waarschijnlijk vooral nieuwere nummers spelen die gemaakt zijn met hun huidige line-up. Nummers van albums als hun self titled 'Psycroptic' en ook 'The Inherited Repression' gaan zeker aan bod komen.



De headliner van de avond is natuurlijk het Amerikaanse death metal trio: **Dying Fetus**. Met hun controversiële naam hebben ze toch wel een redelijke fanbase kunnen optrommelen. Ze zijn maar liefst begonnen in 1995, maar van die tijd gaan we niet veel nummers horen. Ze zullen vooral nummers spelen van hun gloednieuwe album: The Wrong One To Fuck With. Ook zijn nummers uit 'Reign Supreme' en 'History Repeats' kanshebbers. Wij hopen persoonlijk op 'Subjected To A Beating' als bisnummer.



Maak jullie borst maar nat en doe je kniebeschermers aan, want morgen zal er ze-ker hard tekeer worden gegaan in de pit.