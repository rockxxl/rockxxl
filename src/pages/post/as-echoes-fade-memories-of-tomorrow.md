---
id: 1862
title: As Echoes Fade - Memories of Tomorrow
category: Album reviews
groups: As Echoes Fade
album: Memories of Tomorrow
date: 2017-03-14T16:16:19+00:00
author: Seppe Van Ael
layout: post
permalink: /album-review/review-as-echoes-fade-memories-of-tomorrow/
image: as-echoes-fade-...-verena-e1489505973521.jpg
---
De vijfkoppige metalcore/melodic hardcore band As Echoes Fade (uit mijn knusse hometown Lier) werd gevormd in 2012. Nadat ze het podium al deelden met bands als o.a. Set Things Right, Moments en Knives to a Gunfight, brachten ze zopas hun eerste plaat uit genaamd 'Memories of Tomorrow'.

We beginnen met het nummer 'Survivor'. Een intro bouwt spanning op tot het echte begin van het nummer. Eens het nummer begint, geraken we helemaal in de stemming om los te gaan in de pit, zeker tijdens de brutale breakdown. De bridge van het nummer bestaat uit zachte clean vocals gezongen door een vrouw om de extra melodic touch aan het lied te brengen. 'Generations' is het nummer dat ons laat horen wie As Echoes Fade net zijn en wat hun stijl inhoudt. Er zijn meezingstukken die je meteen zin geven om van voor in het publiek te staan, met je vinger naar zanger Cedric te wijzen en keihard mee te schreeuwen. 'Infinity' is een mooie interlude opgebouwd uit een melodisch gitaarstuk. Ideaal om over te gaan in de volgende interlude 'The Voice Of', die ook enkel met gitaar en drums is opgebouwd, maar naar het midden toe steeds harder wordt. Om nog meer in de stemming van de vorige twee interludes te blijven, begint 'The Fallen' gelijkaardig. De beste manier om een breakdown te starten als hardcore band is de befaamde “blegh&#8221;, en dit krijgen we dan ook te horen. 'Soltitude' is weer een nummer dat ons vanaf de intro zin geeft om mee te schreeuwen. Single 'Where We Belong' geeft perfect het melodische metalcore aspect weer doorheen hun eerdere hardcore sound en toont dat ze zich niet strikt aan één stijl houden. Ten slotte krijgen we een pianoversie van de instrumentals van 'The Fallen' die perfect is om te luisteren als je een mindere dag hebt.

Er staat veel succes te wachten op het Lierse As Echoes Fade. Ze hebben met 'Memories of Tomorrow' een knaller van een plaat uitgebracht die ons toont dat ze veel breder zijn dan enkel één genre. Ze maken een mooie balans tussen de melodische kant van de muziek, metalcore en hardcore. Ze zijn zeker de moeite waard om eens op te zoeken en pik zeker eens een show mee van As Echoes Fade. Het is enkel een questie van tijd voor deze band de grotere podia in ons land zal veroveren. Dat is nog maar eens bewezen met hun prachtig debuut 'Memories of Tomorrow'.

score: 8/10


