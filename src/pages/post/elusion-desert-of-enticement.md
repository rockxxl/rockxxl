---
id: 1701
title: Elusion - Desert of Enticement
category: Album reviews
groups: Elusion
album: Desert of Enticement
date: 2017-02-24T18:11:21+00:00
author: Seppe Van Ael
layout: post
permalink: /album-review/review-elusion-desert-of-enticement/
image: 14352230_1180267538683215_765986476760382612_o-e1487959260379.jpg
---
Elusion is een vrij jonge Belgische band en zag pas het levenslicht in 2015. Ex-Ancient Rites gitarist Domingo Smets wilde andere wateren bevaren en koos dit keer voor een koers richting het eiland van symfonische metal. Onderweg pikte hij de sirene Evy Verbruggen mee op zijn metalschip waarna ze niet veel later op hun eiland Elusion aankwamen.

Opener van hun eerste EP ‘Desert of Enticement’ krijgt de naam ‘The Serpentine Trail’. De melodielijnen en gitaarriffs doen ons eerder denken aan het vroegere werk van Nightwish. Lekker catchy en meezingbaar. In de tweede song, en tevens de titeltrack van deze EP, gaan we eerder de Oosterse tour op. De grunts van bassist Kristof de Greef komen hier goed tot hun recht in samenspraak met de engelenzang van Evy. Het derde en laatste nummer neemt nog eens een andere wending binnen dit muzikale miniplaatje. Façade is dan ook een nummer waarin veel folky-invloeden terugkomen met o.a. strijkers en doedelzakken.

Ons klein Belgenland heeft er met Elusion een mooi stukje muziek bij. Anderzijds hadden ze misschien beter gewacht tot ze meer materiaal in hun repertoire hadden om uit te brengen, want drie nummers is wel erg kort.

score: 7/10

&nbsp;