---
id: 1377
title: Innervate - Unconquered
category: Album reviews
groups: Innervate
album: Unconquered
date: 2017-02-01T12:29:57+00:00
author: Seppe Van Ael
layout: post
permalink: /album-review/review-innervate-unconquered/
image: Naamloos-1.jpg
---
Het Belgische death metal landschap is sowieso al niet de grootste, en als we dat dan nog eens verkleinen naar de Kempen zijn deze bands op één hand te tellen. Het Heist-op-den-Bergse Innervate is zo'n uitzondering op de regel. Innervate werd opgericht in 2014 en ondertussen is ook hun eerste album 'Unconquered' een feit.

Openen doen we met intro 'Anima'. Anima voelt lekker dromerig aan, bijna theatraal. Je waant je meteen in een fantasiewereld. Uiteraard is dit stilte voor de storm en wordt je van je roze wolk getrokken door 'Upon The Shores Of Black'. Dit nummer klinkt lekker donker en bij wijze chaotisch, maar tegelijkertijd krijgt ook de melodie de nodige aandacht. Innervate deed ons in eerste instantie sterk denken aan bands als Insomnium, en laat ons daar toevallig fan van zijn. De laatste minuut van Upon The Shores Of Black is weer een pak rustiger en creëert meteen weer dat extra beetje sfeer. Single Heartbound sluit aan bij Upon The Shores Of Black, maar Oath of Swords wijkt in eerste instantie dan weer wel af van de typische Innervate sound. De vlugge, zware, chaotische manier van spelen krijgt bij deze een tragere variant. Een welgekomen insteek die eindigt met een sterke gitaarsolo. Eindigen doen we met het zes en half minuut durende 'Eternal'. Ook hier krijgen we wat we gewoon zijn van Innervate: een snel, donker nummer dat afsluit met een rustig, dromerig stukje muziek.

Innervate is nog eens een metalband die we echt kunnen smaken. Misschien is hun muziek niet al te origineel als je kijkt naar hun buitenlandse tegenhangers, maar in België kom je er zo dan weer geen tien tegen. Het leuke aan Innervate is wel dat ze zich proberen te onderscheiden in het fantasierijke. Kijk maar naar de prachtige coverart en de muzikale tussenstukken op deze EP. Innervate heeft met 'Unconquered' een sterk debuut neer gezet. Spijtig dat deze EP maar 20 minuten duurt. Wij kijken alvast ongelofelijk hard uit naar zijn opvolger en dan nog liefst in vorm van een full album.

score: 8/10
