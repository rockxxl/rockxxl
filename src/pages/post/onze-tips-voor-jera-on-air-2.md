---
id: 5159
title: Onze tips voor Jera On Air!
date: 2018-06-16T11:52:03+00:00
author: Seppe Van Ael
layout: post
permalink: /news/onze-tips-voor-jera-on-air-2/
image: 30725296_2071988819510337_1365159697245536256_n-e1524047499135.png
---
**Groezrock vindt dit jaar niet plaats. Zijn Nederlandse tegenhanger Jera On Air verlicht echter de pijn. Heb je moeite met het maken van een geschikte watchlist of heb je zin om nieuwe muziek te ontdekken? Hier alvast enkele bands die je volgens RockXXL zeker niet mag missen!**

**10) Touché Amoré**_/_ v_rijdag/ 14u05 – 14u35/ Vulture Stage_

Dit Amerikaanse vijftal brengt donkere post-hardcore en emo songs. Kom kijken en neem plaats op een wolk en zweef weg op de muziek van Touché Amoré!



**9) Boston Manor**_/_ _zaterdag/ 13u30 – 14u00/ Eagle Stage_

Deze Engelse band bracht slechts één langspeler uit die door de fans van pop punk en emo erg gesmaakt werd. Hun vijfjarig bestaan viert Boston Manor met een festivaltour die ook passeert langs Jera On Air!



**8) Arson**_/_ z_aterdag/ 12u30 – 13u00/ Eagle Stage_

Arson won 'Guts & Glory', de Jera On Air rally. Deze Belgische band bracht zopas hun eerste EP 'Let's Start A Fire' uit. De EP is met een mix van punk, hardcore en rock zeer energetisch en zal ongetwijfeld nog vele potten breken!



**7) Tusky**_/ vrijdag/ 19u00 – 19u30/ Buzzard Stage_

John Coffey hield er nog maar net mee op of gitarist Alfred kwam al op de proppen met Tusky. Deze punkrock band brengt catchy muziek die stilaan Nederland aan het veroveren is!



**6) Toxic Shock**/ v_rijdag/ 15u00 – 15u30/ Buzzard Stage_

Het Antwerpse Toxic Shock is zich aan het ontpoppen tot de al dan niet beste crossover band uit de lage landen. Moshpits, stagedives, singalongs,&#8230; Alles kan en alles mag bij Toxic Shock!



**5) Iron Raegan**_/_** **za_terdag/ 17u30 – 18u10/ Eagle Stage_

Of je nu van metal houdt of van hardcore, Iron Reagan heeft met hun excentrieke sound voor ieder wat wils. Vergeet energiedrankjes, een gezonder alternatief is Iron Reagan!



**4) Knocked Loose**_/_ v_rijdag/ 13u00 – 13u30/ Vulture Stage_

Knocked Loose zal dit jaar zorgen voor de eerste echte pits op Jera On Air. Hardcore, beatdown, harde muziek,&#8230; als het kind maar een naam heeft!



**3) Anti-Flag**_/_ vr_ijdag/ 19u45 – 20u25/ Vulture Stage_

Met de Trumps van deze wereld zijn er verschillende bands die hierover hun mening kwijt willen, zo ook Anti-Flag. Met zowat enkel aanstekelijke nummers is meezingen de boodschap!



**2) Frank Carter & The Rattlesnakes**_/ vrijdag/ 14u40 – 15u10/ Eagle Stage_

Wie herrinerd zich Gallows nog? Frontman Frank Carter komt met zijn band The Rattlesnakes een feestje bouwen op Jera On Air. Hoewel de band vroeg op de dag speelt zullen ze ervoor zorgen dat iedereen wordt wakker geschut met een stevige protie punk en rock!



**1) Neck Deep**_/ vrijdag/ 17u30 – 18u10/ Eagle Stage_

De meest opkomende punkband van het moment is zonder twijfel Neck Deep. Doordat ze het pop genre stevig onarmen zijn hun nummers zeer catchy en vlug mee te zingen!