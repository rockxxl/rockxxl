---
title: Nesqueek - The Silence Of Violence
thumbnail: 'https://res.cloudinary.com/rockxxl/image/upload/v1547670557/nesuik.jpg'
date: 2019-01-27T09:23:00.000Z
category: Album reviews
author: Seppe Van Ael
---
Het is de laatste tijd verdacht stil in harcoreland. Het aantal nieuwe Belgische bands is amper op één hand te telen. Een uitzondering op de regel is Nesqueek uit balen. Met ‘The Silence Of Violence’ brengt dit vijftal hun eerste EP. En hoewel hun bandnaam misschien niet al te serieus genomen wordt, zijn hun maatschappij kritische teksten dat wel, gelukkig. 

‘The Silence Of Violence’ staat integraal op youtube. Zij die een fysiek exemplaar in huis halen zullen echter enkele verschillen zien en horen. Het nummer ‘Oakheart’ bijvoorbeeld werd opnieuw opgenomen. Productioneel is er niet erg veel verschil, maar het klinkt net dat beetje beter in de mix en alles is ook strakker ingespeeld. Waarom ze niet alles nog een keer onder de loep namen is ons een raadsel. Het tweede grote verschil is het nummer ‘Rope’. Deze werd nog niet eerder uitgebracht en het Spaanse Brothers Till We Die kreeg een gastrolletje op de vocals. Een leuk extra'tje want hier zit over het algemeen weinig variatie in. ‘The Silence Of Violence’ is geen wereldschokkende EP, maar gewoon een tof hardcore plaatje dat je tussendoor even voorbij knalt. Het blijft leuk om te zijn dat er nog jongeren teruggrijpen naar alternatieve muziek. We zijn dan ook oprecht benieuwd naar de evolutie van deze Kempische band. 

score: 6/10  

<iframe width="560" height="315" src="https://www.youtube.com/embed/uhgFY7krCeA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
