---
id: 115
title: Gert - Ongepast Vrolijk
category: Album reviews
groups: Gert
album: Ongepast Vrolijk
date: 2016-11-21T15:48:41+00:00
author: Seppe Van Ael
layout: post
permalink: /album-review/review-gert-ongepast-vrolijk/
thumbnail: >-
  http://res.cloudinary.com/rockxxl/image/upload/14718670_1339626649429467_5773290926041720592_n.jpg
---
<figure class="tmblr-full"></figure> Al tien jaar en vijf albums lang trekt de Leuvense protestzanger Gert door het Vlaamse land. ‘Ongepast Vrolijk’ is de naam van het gloednieuwe Gert album dat je nogmaals keihard met je gezicht tegen de realiteit drukt. In tegenstelling tot vorige plaatjes wordt de akoestische gitaar bijgestaan door een bas en een cajon. Simpel, maar het werkt!

Beginnen doen we met single ‘Vrolijk Lied’. Meteen krijgen we de akoestische vibe tevoorschijn getoverd die we gewoon zijn van Gert. Lekker simpel maar als er iets is wat Gert kan, is het je meenemen in zijn verhalen. Met ‘Burgerlijke Ongehoorzaamheid’ worden de eerste pijlen afgevuurd richting de maatschappij. Dit gebeurt allemaal op een rustige manier. Er wordt gezegd wat er gezegd moet worden, zonder dat er gescheld wordt of dergelijke. Niet te verwarren met bands als Katastroof die de problemen wat drastischer aanpakken. Niet enkel de maatschappij maar ook facebook, de rijken en een hoop andere worden door het slijk gehaald. Dit gebeurt allemaal in 20 korte maar vooral krachtige nummers. Afsluiten doen we met “Schouderklopje’ op een hoe kan het ook anders, positieve nood.

Ongepast Vrolijk is de ondertussen al vijfde plaat van Gert en nog steeds doet hij wat hij vijf albums geleden deed: kritiek geven en vrolijke akoestische nummers maken. Van ons hoeft het ook niet anders te zijn. Soms niet al te strak of evengoed gezongen maar hier gaat het grotendeels ook om de teksten. Misschien zullen velen deze plaat niet dansbaar of agressief genoeg vinden om onder de noemer punk te plaatsen… pech!  Ongepast Vrolijk is een simpel en vrolijk plaatje dat ons doet nadenken over bepaalde zaken. Meer moet dat niet zijn.

score: 7/10
