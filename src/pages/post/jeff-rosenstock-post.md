---
id: 3806
title: Jeff Rosenstock - Post-
category: Album reviews
groups: Jeff Rosenstock
album: Post-
date: 2018-01-10T20:03:33+00:00
author: Seppe Van Ael
layout: post
permalink: /album-review/review-jeff-rosenstock-post/
image: Jeff-Rosenstock-POST-1515513538-640x640.jpg
---
Post- is het alweer derde album van Jeff Rosenstock.  Deze werd out of the blue beschikbaar gesteld op nieuwjaarsdag op bandcamp en je kon zelf de prijs van je download bepalen. Als dat geen nieuwjaarcadeau is! Er zijn een hele hoop verschillen met zijn vorige albums, maar geen nood! Jeff is z’n eigen chaotische maar sympathieke zelf gebleven.

Het eerste dat opvalt is de achterkant van de plaat waar slechts tien nummers opgesomd staan, hoewel Post- toch een veertig minuten klokt.  Vier minuten per nummer zou wel extreem veel geweest zijn voor een doorsnee punkplaat. De oorzaak is echter niet ver te zoeken. Nummer ‘USA’ duurt maar liefst zeven en halve minuut en ‘Let Them Win’ overstijgt zelfs de elf minuten. Bij deze laatste zijn de vijf eindminuten een outro van synths. Het voelt niet meteen aan als filler omdat de plaat van zichzelf al zo lang duurt, al hadden we misschien toch liever een extra nummer gehad. Jeff komt wel volwassener uit de hoek dan voorheen. Dat bewijzen ‘Tv Stars’ en ‘USA’ en het rustigere ‘9/10’ en ‘All This Useless Energy’. Toch zijn het de meest voor de hand liggende nummers als ‘Yr Throat’, ‘Melba’ en ‘Beating Against The Wall’ die met de pluimen gaan lopen.

Post- is een album met veel variatie en de band komt daar goed met weg. Hoewel Jeff bewezen heeft dat hij ook perfecte poprocknummers kan schijven blijft de pop punk waar hij gewoonlijk in opereert toch het meest aanslaan. Wij verkiezen echter zijn vorige plaat ‘Worry.’, maar Post- is ook meer den de moeite waard.

score: 8/10
