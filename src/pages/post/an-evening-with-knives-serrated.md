---
id: 3912
title: An Evening With Knives - Serrated
category: Album reviews
groups: An Evening With Knives
album: Serrated
date: 2018-01-15T15:05:37+00:00
author: Seppe Van Ael
permalink: /album-review/review-an-evening-with-knives-serrated/
thumbnail: >-
  https://res.cloudinary.com/rockxxl/image/upload/An-Evening-With-Knives-Serrated-front-high-res_preview.jpeg
---
Eindhoven is de thuisbasis van veel rock/ metal fans en muzikanten. Ook An Evening With Knives is geen uitzondering op de regel. Na een eerste EP in 2015, kwam dit trio aanzetten met hun full length debuut ‘Serrated’. We krijgen zeven nummers voorgeschoteld die bijna allemaal de kaap van zes minuten overschrijden. De lengte van de nummers verklapt ook meteen in welk genre An Evening With Knives opereert: stoner metal, uiteraard.

‘Come Undone’ start dit album met enkele onheilspellende riffs. Zoals gewoonlijk bij stoner sleept de muziek erg aan, en dat is dit keer ook niet anders. De vocals weten de muziek netjes te volgen en mee te gaan in de vibe. Nog een typisch kenmerk van An Evening With Knives is het in de aandacht brengen van het muzikale aspect. Neem de gitaarsolo’s of de vele instrumentale tussenstukken maar als voorbeeld. Hoewel de nummers redelijk zwaar te verteren zijn, is het bijna tien minuut durende ‘Fade Out’ wel iets sneller. Dit nummer geeft het geheel toch dat beetje lucht door een kleine variatie. Het kortste en tevens afsluitend nummer van dit album ‘Drowning In Daybreak’ duwt de gaspedaal nog éénmaal in. Buiten een paar schreeuwen is deze volledig instrumentaal. Een goed einde, zoveel is zeker.

An Evening With Knives heeft een visie, een stijl en kan verdomd goed om met hun instrumenten. Allemaal elementen die nodig zijn om een stapje hoger te klimmen als band. Met deze ‘Serrated’ is dat niet anders. Buiten het feit dat ‘Serrated’ lekker rockt is het wel een ongelofelijk dikke koek om door te bijten. Je moet al een getraind stoner of doom luisteraar zijn om dit album in één ruk door te komen. Een zachter of juist een extreem agressief stuk had misschien nog geholpen om het geheel nog beter aan elkaar te lijmen. Anderzijds, aan komen zetten met een debuut als deze is behoorlijk straf.

score: 7/10
