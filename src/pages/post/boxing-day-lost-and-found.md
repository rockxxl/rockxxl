---
id: 2544
title: Boxing Day - Lost and Found
category: Album reviews
groups: Boxing Day
album: Lost and Found
date: 2017-06-01T11:36:23+00:00
author: Seppe Van Ael
layout: post
permalink: /album-review/review-boxing-day-lost-and-found/
image: 18870770_10213731519868488_1092946268_n.jpg
---
Hier is hij dan 'Lost and Found', de eerste EP van het Oost-Vlaamse Boxing Day. De EP bevat vier nummers waarvan we 'Either Way' en 'Loose Noose' al eerder te horen kregen op een beperkte oplage cassettes die slechts een maand verkrijgbaar waren. Boxing Day bestaat pas één jaar maar de band neemt flinke stappen en daar is 'Lost and Found' er zonder twijfel één van.

Openen doet deze EP met 'Father's Day'. Het nummer kent een stevige start met de gitaren en drums die er meteen een hele hoop kracht achter zetten. Ook de tekst is niet bepaald erg positief. 'Father's Day' doet ons denken aan een soort donkere pop punk. Met single 'Either Way' komen de vrolijke tunes wel weer boven en krijgen we een gemakkelijk te verteren stukje muziek voorgeschoteld. 'Spellchecker' klinkt dan weer lekker begin 2000. De lyrics van 'Spellchecker' zijn gemaakt om keihard mee te zingen en ook dansen is meer dan toegestaan. Afsluiten doet 'Lost and Found' met 'Loose Noose'. 'Loose Noose' neemt eigenlijk alle aspecten van de EP samen. Het refrein is makkelijk mee te zingen, de strofes klinken lekker vrolijk en ook een soort breakdown op het einde sluit de laatste 30 seconden met een knal af.

Fans van pop punk en emo zijn bij 'Lost and Found' aan het juiste adres. De kracht van Boxing Day zit hem in de variatie, zonder hun eigen sound te verliezen. De vraag is natuurlijk hoe dit overkomt op een langspeler maar van de 18 minuten die we met 'Lost and Found' voorgeschoteld krijgen hebben we alvast erg genoten. Als Boxing Day als de zelfde sneltrein blijft doorgaan kijken we al uit naar hun volgende plaat begin 2018!

score: 7,5/10
