---
id: 254
title: Break Of Day - Before Life Decides You’ve Had Enough
category: Album reviews
groups: Break Of Day
album: Before Life Decides You’ve Had Enough
date: 2016-07-24T13:32:19+00:00
author: Seppe Van Ael
layout: post
permalink: /album-review/review-break-of-day-before-life-decides-youve/
image: 13055457_10154104242164450_1551895992434792527_n-e1480428335560.jpg
---
Belgische bands komen en gaan maar er zijn er natuurlijk ook die van geen ophouden weten. Het Herseltse Break of Day heeft ondertussen al meer dan tien jaar op hun teller staan als band. Hun vierde wapenfeit ‘Before Life Decides You’ve Had Enough’ kwam zopas ook uit. Het was even stil rond Break of Day maar de band is terug, en hoe!

Beginnen doet ‘Before Life Decides You’ve Had Enough‘ met ‘The Guildford Shame’. Dit nummer wordt in ware Break of Day stijl gestart met snelle punkriffs gevolgd door de geweldige stem van zanger Teun. Dit allemaal verpakt met de nodige portie melodie. Zo gaat het ook door op ‘Twittering Away’ al wordt hier de gaspedaal nog wat extra ingeduwd en verschijnen hier ook de eerste screams ten tonele. De eerste echte klap in ons gezicht wordt gegeven door ‘Abattoir’, misschien ook wel meteen ons favoriete nummer van dit album. ‘Notion of Life’ is dan weer een nummer dat voorgeschoteld kan worden aan degene die het graag nog wat steviger heeft. Elk Break of Day nummer heeft wel zijn eigen invalshoek met snelle en melodieuze punkrock als rode draad.

Productioneel is deze een geweldige plaat, er is geen vuiltje aan de lucht wat de kwaliteiten van de leden van deze band betreft, het artwork ziet er zoals we van Break of Day gewoon zijn weer fantastisch uit,… De mix van punkrock en hardcore gemengd met een overdosis aan ervaring zorgt ervoor dat ‘Before Life Decides You’ve Had Enough‘ toch wel een klein meesterwerkje kan genoemd worden.

score: 8,5/10