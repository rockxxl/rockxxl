---
id: 1986
title: Major - To The Wall
category: Album reviews
groups: Major
album: To The Wall
date: 2017-03-22T14:07:24+00:00
author: Seppe Van Ael
layout: post
permalink: /album-review/review-major-to-the-wall/
thumbnail: >-
  https://res.cloudinary.com/rockxxl/image/upload/a3136065565_10.jpg
---
Het is nog een maand wachten tot de nieuwe EP 'With So Much Open Space' van het Kortrijkse Major uitkomt. In afwachting van hun nieuwe werk namen wij hun eerste demo/ EP 'To The Wall' onder de loep. Als kers op de taart werden deze vier emo rock nummers enkel uitgebracht op old school cassettes.

Beginnen doet 'To The Wall' met het nummer 'Empty Books'. De eerste anderhalve minuut van dit nummer wordt ingepalmd door een rustig shoegazey stukje muziek. Het is vanaf dat de hele band inviel en de typische dromerige rock van Major tevoorschijn kwam dat we helemaal in de muziek zaten, en van dat moment laat Major je ook niet meer los. 'Parting' volgt zowat in de lijn van 'Empty Books' al is de intro korter en wordt er meer gefocust op het rockgedeelte. Met 'I Don't Know We Don't' doet Major het rustiger aan en ligt de nadruk vooral op de vocals. Een heel album van dit zou teveel van het goede zijn maar momenteel is het een toffe afwisseling die zeker niet moet onderdoen voor de drie andere nummers van deze EP. Als vierde en laatste nummer is het aan 'Asleep'. Het contrast tussen het muzikaal hardere, de aanstekelijk tekst en een rustigere bridge maken 'Asleep' onze persoonlijke favoriet. Deze sluit 'To The Wall' dan ook in stijl af.

Als je fan bent van dromerige muziek waarbij stevige gitaren een grote rol spelen ben je bij Major aan het juiste adres. Met 'To The Wall' krijgen we vier nummers voorgeschoteld die stuk voor stuk de beste emo rock naar boven halen. 'To The Wall' is en blijft natuurlijk een demo, maar het is ongetwijfeld ook een perfect begin om op verder te bouwen. Nu kijken we nog meer dan voorheen uit naar Major's tweede EP 'With So Much Open Space'.

score: 7/10
