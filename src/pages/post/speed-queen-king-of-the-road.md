---
id: 2632
title: Speed Queen - King Of The Road
category: Album reviews
groups: Speed Queen
album: King Of The Road
date: 2017-06-13T11:47:21+00:00
author: Seppe Van Ael
layout: post
permalink: /album-review/review-speed-queen-king-of-the-road/
thumbnail: >-
  https://res.cloudinary.com/rockxxl/image/upload/17796693_1265151043597814_8526443703449854385_n.jpg
---
Het heeft even geduurd, maar het Limburgse Speed Queen kwam aanzetten met hun eerste EP 'King Of The Road'. Een mooie reeks shows in binnen -en buitenland en een uitermate sterke live reputatie heeft ervoor gezorgd dat 'King Of The Road' bestaat uit slechts zes, maar meer dan kwalitatief volle nummers.

Openen doet deze EP met single 'Midnight Murder'. De toon wordt alvast in stijl gezet met een gitaarsolo die al vanaf seconde drie ten tonele verschijnt. Ook 'Midnight Murder' meezingen met het refrein is geen optie maar een must. Speed Queen klinkt lekker 80's thrash. Snelle gitaren en drums, hoge vocals en vooral een ongelooflijk aanstekelijke factor die alle eindjes aan elkaar knoopt. Ook titeltrack 'King Of The Road' weet dit nog eens te bewijzen. 'Kids Of Rock 'N Roll', 'Fly High' en 'Speed Queen' gaan tevens ook verder op dit elan. Zoals bij veel thrash bands en dus ook bij Speed Queen lijken de nummers over het algemeen veel op elkaar. Of dit een voor of een nadeel is beslis je zelf, maar nummers die er staan zoals deze er staan kunnen ons alvast wel smaken. Afsluiten doet 'King Of The Road' in stijl met het feestnummer van het album: Stay Drunk.

Speed Queen, de belofte van de Belgische thrashmetal, heeft met 'King Of The Road' een prachtig eerste plaatje neergezet. De nummers doen je instant headbangen en meezingen, wat ons dan ook weer doet verlangen naar een liveshow. Niets al te vernieuwend, maar de kracht van Speed Queen zit hem de aanstekelijkheid van de teksten en muziek. Over een debuut gesproken!

score: 8,5/10
