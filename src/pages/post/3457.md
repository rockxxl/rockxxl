---
id: 3457
title: Pokerface
category: Interviews
band: Pokerface
date: 2017-11-30T22:09:26+00:00
author: Seppe Van Ael
layout: post
permalink: /news/3457/
image: 23509377_1440778806041230_6622981631811464968_o.jpg
---
**Na een review geschreven te hebben van ‘Game On’, de nieuwe plaat van de Russische thrash, death metal band Pokerface, zagen we dat de dit vijftal met van alles en nog wat bezig was. Wij geraakten aan de praat met Pokerface en stuurde hen enkele vragen op, lang leven het internet.**

**Met jullie bandnaam willen jullie Lemmy van Motörhead eren. Wat is de invloed van Lemmy en Motörhead op Pokerface?**

Lemmy is een idool, voor Doctor en Dietrich die de band hebben opgericht was hij een grote inspiratie. Zo is de bandnaam ontstaan. Het is allemaal ironie, de humor en flashbacks naar ‘Ace Of Spades’. We coveren dit nummer ook permanent. Het is fantastisch om mensen helemaal uit de bol te zien gaan op dit nummer. Lemmy inspireert en brengt nog steeds mensen bij elkaar. Niet alleen Motörhead doet er toe, Lemmy alleen was een sterke persoonlijkheid, een voorbeeld om te volgen.

** **

**Een jaar geleden gingen en kwamen er drie bandleden. Op welke manier heeft dit de sound van de band veranderd.** 

Spijtig bestaat zoiets als het veranderen van bandleden. Je kan het niet voorkomen en je moet er uit leren om je band staande te houden. Omdat onze muziek gemaakt werd door onze gitaristen, die nu weg zijn, zijn de eindresultaten van de albums zeer verschillend. Ook het volgende zal anders zijn dan ‘Game On’.

**Dit jaar kwam jullie nieuwste album ‘Game On’ uit. Vertel eens wat meer de nummers zelf.**

‘Game On’ is geen gewoon album bestaande uit aparte nummers die dan op een plaat zijn gezet, maar het heeft zijn eigen diepere verhaallijn en concept. Elk nummer heeft een bepaalde lijn en verhaal dat doorloopt doorheen het album. Iedereen weet dat de gemakkelijkste oplossing meestal niet de beste is. Onder sociale druk wordt het karakter van het album geforceerd om agressieve en gemene beslissingen te maken. Zijn leven wordt een kansspel waarbij zijn angsten worden afgebeeld als monsters die op hem jagen. Het karakter probeert op verschillende manier deze te verjagen maar het mislukt waardoor hij alles wat hij in zijn leven heeft opgebouwd verliest, een doolhof zonder begin of einde. Uiteindelijk beseft hij dat enkel hijzelf dit kan stoppen en wordt hij terug een sterk persoon zonder problemen en angsten.

**De band kreeg een hele hoop lovende reacties van over de hele wereld. Legt dit geen druk op jullie schouders om de volgende release evengoed of zelfs beter te doen?**

Interessante vraag, maar ik denk dat we het wel aan kunnen. We hebben nu ook weer niet zoveel albums en we hebben nog een lange weg te gaan. We werken keer op keer harder om onze albums steeds beter te maken.

**Lady Owl, jullie nieuwe zangeres heeft een geweldige stem die zowel screams, grunts als cleans aankan. Is dit jullie joker voor het winnen van nieuwe fans?**
  
Lady Owl is inderdaad een geweldige zangeres. Haar stem is prachtig en ze kan er een hele hoop mee doen wat ons als band ook veel meer mogelijkheden geeft dan voordien. Het is inderdaad een soort van joker.

**Pokerface bracht één EP en twee full albums uit in eigen beheer. Hoe belangrijk is voor jullie de controle over jullie eigen werk?**

Dit is voor ons een beetje een ingewikkelde vraag. Je hebt inderdaad volledige controle over je eigen werk. Dat wil natuurlijk ook zeggen dat je je eigen promo en dergelijke moet doen. Bands die bij een groot label zijn getekend hebben al een hele achterban die hun helpt bij het groter worden. Je hebt dus twee opties: Ofwel blijf je weg van labels en speel je wat je wil, maar blijf je altijd underground, of je maakt een deal met een label, onder voorwaarden, om dan met een kleine kans te groeien en internationaal bekend te worden. We hebben met Pokerface het juiste label nog niet gevonden, maar we kiezen wel voor optie twee.

**Jullie tourden onlangs met de Braziliaanse thrash metal band Nervosa.** 

Nervosa zijn leuke meiden met een positief karakter. Het was ons een genoegen om nog eens met hen te touren. Voor de show in Oryol vroeg Fernanda om een foto voor haar instagram te maken omdat er geen andere mensen waren. Ze vroeg het met een brede glimlach en op het moment dat de foto werd gemaakt veranderde ze in een soort van eng monster, wat meestal gebeurd met metalheads als je er een foto van neemt. Ook de andere bandleden vroegen achteraf voor een foto en er gebeurde gewoon hetzelfde (lacht).

**Vertel ons eens wat meer over de Russische metalscene. Daar zijn we zelf niet zo in thuis.**

We hebben een aantal grote Russische metal-acts, oudere en nieuwe. Bijna alle bands en dan vooral de nieuwere proberen naambekendheid te krijgen in het Buitenland want Russische fans zijn niet geïnteresseerd in niet professionele bands uit Rusland zelf. Iedereen denkt dat muziek niet serieus is, enkel popmuziek, dat er geen hard werk inzit, enkel feesten en drinken. We hebben een hele hoop kleinere bands die na een tijd weer stoppen omdat er weinig volk komt kijken nar hun shows. Geen support, geen geld en de cirkel is rond.

**Als jullie een lid in eender welke band zouden mogen vervangen, welke band zouden jullie kiezen?**

Lady Owl droomde al van toen ze nog klein was om te zingen in Nightwish. Gitariste Ritter is dan weer eerder fan van Sodom, zij kent al hun nummers toch al en het blijken toffe open-minded kerels te zijn. Arch Enemy, Children of Bodom en Megadeth zouden ook geweldige kansen zijn omdat deze bands ook enorm veel touren.
