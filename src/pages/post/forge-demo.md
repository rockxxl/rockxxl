---
id: 3281
title: Forge - Demo
category: Album reviews
groups: Forge
album: Demo
date: 2017-11-05T21:54:44+00:00
author: Seppe Van Ael
layout: post
permalink: /album-review/review-forge-demo/
image: cvoer-forge-e1509917080648.jpg
---
Geen facebookpagina of opnames, enkel een naam en een genre waren genoeg om Forge te laten openen voor het Australische Clowns. Ondertussen zijn we een dikke drie maand verder en is deze punkband aangekomen aan hun eerste halte: een demo. Haal die cassettespelers al maar vanonder het stof, want ook al zijn het maar drie nummers geworden, het is in elk geval wel de moeite.

Openen doet deze demo met titelsong ‘Forge’. Dit nummer klokt net geen anderhalve minuut en haalt meteen de rijken door het slijk. Ook op muzikaal vlak is ‘Forge’ zeker niet slecht. Het is snel, klinkt lekker old-school en luistert gewoon gemakkelijk. Geen hoogstaande gitaarpartijen of ingewikkelde drums, gewoon knallen en zeggen waar het op staat. Dit trekt de band door in ‘Baron’. Ook het thema blijft hetzelfde, al is de muziek hier iets trager. Het laatste nummer ‘Ignorant’ volgt eveneens deze rode draad. Een duidelijke boodschap die zorgt voor een aanwezige portie aanstekelijkheid. ‘Ignorant’ is zonder twijfel ons favoriet nummer van deze demo.

Onder het motto ‘kort maar krachtig’ kwam Forge aanzetten met deze demo. Iedereen die houdt van oudere punk en niet vies is van een beetje kritiek is bij deze aan het juiste adres. Onze honger is enkel nog niet gestild met deze zes minuten. Op naar een volgende plaat.

score: 7/10

&nbsp;