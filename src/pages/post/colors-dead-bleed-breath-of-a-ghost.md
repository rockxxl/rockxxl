---
id: 303
title: Colors Dead Bleed - Breath Of A Ghost
category: Album reviews
groups: Colors Dead Bleed
album: Breath Of A Ghost
date: 2016-06-01T22:15:28+00:00
author: Seppe Van Ael
layout: post
permalink: /album-review/review-colors-dead-bleed-breath-of-a-ghost/
thumbnail: >-
  https://res.cloudinary.com/rockxxl/image/upload/colorsdeadbleedEP.jpg
---
Colors Dead Bleed, de Belgisch-Nederlandse band die geen onbekende is bij RockXXL, komt aanzetten met hun nieuwe EP ‘Breath Of A Ghost. Colors Dead Bleed brengt op deze EP zes nummers met een aparte approach op hardcore. Colors Dead Bleed mixt hevige chugs met melodische meezingmomenten. Vooral opmerkelijk op deze plaat is het vocale werk, dat niet schreeuwerig en emotioneel klinkt zoals op veel melodische hardcoreplaten, maar eerder agressief en opgewekt.

Colors Dead Bleed start deze EP sterk met ‘Stick With You’, een echte meezinger die, terwijl hij vrij melodisch is, toch wel kwaad klinkt op sommige momenten. ‘Breath Of A Ghost’ start vrij old school, en kan volgens mij live de taak die een titelnummer meestal heeft zeker opvullen. Het heeft een tof refrein en is zeer meezingbaar. De breakdown op in het nummer is ook wel een hele ervaring. Ik heb het gevoel dat Colors Dead Bleed de elementen die melodische hardcore soms ontbreekt, waardoor het genre soms nogal wenerig klinkt (iets dat niet per se slecht is), opvult met energie en passie. De rest van de EP is meer van hetzelfde, nummers waar je je de longen uit het lijf kan bij zingen, nummers die opwekkend zijn en je  meeslepen.

Voor de hardcoreliefhebbers is dit zeker een plaat die je in je kast moet hebben als je de lokale hardcorescene wil steunen. Colors Dead Bleed bewees het de voorbije jaren al live en met hun vorige plaat Heritage, maar met dit album zouden ze wel eens serieuze stappen kunnen zetten.

score: 8/10
