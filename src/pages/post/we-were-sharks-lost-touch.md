---
id: 4468
title: We Were Sharks - Lost Touch
category: Album reviews
groups: We Were Sharks
album: Lost Touch
date: 2018-03-06T15:51:00+00:00
author: Seppe Van Ael
layout: post
permalink: /album-review/review-we-were-sharks-lost-touch/
image: 9200000086937746-e1520351321960.jpg
---
‘We Were Sharks, wie?’ Dachten we toen we een mail kregen van Victory Records met de vraag om ‘Lost Touch’ van We Were Sharks te reviewen. Na wat research werd al snel duidelijk waarom we nog niet gehoord hadden van deze band. Ze komen namelijk uit Canada en bleven ondanks hun eerste twee albums tot op de dag van vandaag onder de radar. Hoewel de band bestaat uit zes leden, spelen ze gewoon doorsnee pop punk.

Moderne pop punk is de laatste jaren een ware opmars aan het maken met bands zoals Neck Deep op kop. Hoewel we dit genre zeker smaken, begint het een tien in een dozijnverhaal te worden. Populair is het in elk geval wel en dat is ook dit keer niet anders. Het is slechts een kwestie van tijd voor de sound en uitstraling van deze band bekend worden bij het grote publiek. Dit maakte opener ‘Beyond Repair’ ons meteen duidelijk. Pop punk zoals het zou moeten zijn: aanstekelijk en beweeglijk. Dit is ook het geval bij singles ‘Stay’ en ‘Ashley’. Bij die laatste zijn het de snelle drums die alles wat extra kracht geven. Voor de rest speelt de band het wel erg op safe.

Hoewel bij verscheidene pop punk fans deze band erg in de smaak zal vallen, zijn wij nog niet overtuigd. Alles klinkt gewoon oké: niets meer, niets minder. We Were Sharks is de foute band op het foute moment. We missen een eigen originele touch en een extra (derde) gitaar is geen oplossing.

Score: 6/10

&nbsp;