---
id: 290
title: Penny Was Right - We Were Kids
category: Album reviews
groups: Penny Was Right
album: We Were Kids
date: 2016-06-07T11:24:47+00:00
author: Seppe Van Ael
layout: post
permalink: /album-review/review-penny-was-right-we-were-kids/
image: a3957582815_10.jpg
---
Het Franse Penny Was Right kwam onlangs aanzetten met hun tweede EP ‘We Were Kids’. Zes nummers lang sta je garant voor poppunk met nummer over skateboarden en ex’liefje. Penny Was Right is in vergelijking met vele andere bands female fronted en ook de melodische kant van de muziek is bij dit Franse gezelschap een zeer belangrijke factor.

Openen doen we met de exact vier minuut durende titeltrack ‘We Were Kids’. De riff werkt lekker aanstekelijk en ook het refrein is perfect mee te zingen. De vocals zijn over het algemeen net iets te braaf. Bij het nummer ‘Your Ex Is A D_ck’ kan ik eigenlijk alleen maar dezelfde commentaren geven. Het is pas bij ‘Crash Down At Sunlight’ dat we de eerste portie magie voelen. Muzikaal gaat alles wat in versnelling, alles is ook net dat tikkeltje donkerder en vocaal lukt het ook om de braafheid achter zich te laten. ‘Crystal Clear’ sluit aan bij ‘Crash Down At Sunlight’ al is er hier ook een tikkeltje ska te vinden. Met ‘Never Go, Stay Forever’ vallen ze een beetje in oude gewoontes en eindnummer ‘Rooftop’ sluit dan weer perfect aan bij ‘Crash Down At Sunlight’.

De productie van ‘We Were Kids’ is goed verzorgt. Alles is redelijk strak en ook muzikaal kan deze plaat ons (in zijn simpliciteit) wel bekoren. Het kwam al eerder terug maar vocaal is deze EP echt te braaf. Er zijn natuurlijk meer dan 1000 groepen die dit soort muziek spelen, en dan is het zeer moeilijk om je te onderscheiden. Al bij al is Penny Was Right toch een band die weet waar ze mee bezig zijn. De nummers zijn lekker aanstekelijk en het is nu enkel nog kwestie van keihard meezingen!

Scrore: 6/10