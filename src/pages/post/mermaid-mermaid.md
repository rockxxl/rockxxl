---
id: 4399
title: Mermaid - Mermaid
category: Album reviews
groups: Mermaid
album: Mermaid
date: 2018-02-27T19:42:36+00:00
author: Seppe Van Ael
layout: post
permalink: /album-review/review-mermaid-mermaid/
thumbnail: >-
  https://res.cloudinary.com/rockxxl/image/upload/28166925_1437072813088149_4335831181605602990_n.jpg
---
Zoals de naam van de band en de albumcover al doen vermoeden, reviewen we deze keer eens iets anders dan zware gitaren. Mermaid brengt melancholische pop met hier en daar een donker randje. Met hun eerste self-titled EP brengen ze zes nummers die ons doen denken aan een mengelmoes van PJ Harvey en Portishead. Met dit in het achterhoofd weet je al meteen wat je van deze band kan verwachten.

Als eerste krijgen we het nummer ‘Absent Shadow’ voorgeschoteld. Die luistert lekker gemakkelijk en ook een bridge met akelige geluiden zorgt voor een tof geheel. Nadat we worden wakker geschud door een gitaarsolo op het einde van ‘Absent Shadow’, nemen we plaats op onze roze wolk met ‘100 Red Roses’. Dit nummer is rustiger en fragieler. Het meest poppy en opgewekte nummer van dit album is zonder twijfel ‘Perfect Setting’. Beeld je zon, zee en strand in met dit nummer op de achtergrond, perfect. Zoek ‘Mermaid’ gerust eens op en beoordeel zelf maar. Dit maakt ‘Perfect Setting’ ook meteen het meest opzichzelfstaand nummer van de EP en perfect geschikt voor op de radio. Het langste nummer is de laatste: Two Of Them. Die stuurt de band in een andere richting met enkel piano en stem. Ideaal om af te sluiten na een meer opgewekt nummer als ‘Perfect Setting’. Zangeres Lotte heeft het op dit laatste nummer wel echt helemaal voor elkaar.

Mensen die houden van dromerige maar vooral rustigere muziek zijn bij Mermaid aan het juiste adres. De variatie maakt alles toch wat interessanter. De gitaarsolo’s en bijzondere geluiden creëren een aparte sound waardoor de band opvalt. Heb je twintig minuutjes tijd: ga comfortabel zitten en luister eens naar ‘Mermaid’. Je zal het je zeker niet beklagen.

score: 7,5/10
