---
id: 1051
title: Pieter Coolen 
category: De Platenkast
groups: Toxic Shock
date: 2017-01-14T13:17:39+00:00
author: Seppe Van Ael
layout: post
permalink: /news/de-platenkast-pieter-coolen/
image: 12345599_10153781857497442_5024823504046176493_n-e1484399474946.jpg
---
**Pieter Coolen is gitarist van de Antwerpse hardcoreband Toxic Shock en speelde onlangs wat reünieshows met Zyklome A. Als je de facebook van Pieter bekijkt draait alles rond muziek. Zo worden er wekelijks foto's van platen geupload uit zijn persoonlijke verzameling. Wij vroegen ons af met welke platen de muziekverslaving van Pieter begon en wat nu net zijn favoriete platen zijn. Wij trokken zijn platenkast open met een hele lijst als gevolg.**

**Om te beginnen: cd of vinyl?**

Vinyl. Maar nog vaak cd’s in de auto en in de stereo in de badkamer.

**Door welke plaat ben je echt in aanraking gekomen met de muziek die je nu luistert?**

Een paar albums hebben ervoor gezorgd dat de deur naar harde gitaarmuziek open ging:

  * AC/DC – The Razor’s Edge
  * Metallica – Black Album
  * Black Sabbath – We Sold our Soul for Rock ’n Roll
  * KISS – Double Platinum
  * The Ramones – Loco Live (cassette die rondging in het middelbaar)
  * Guns ’n Roses: Appetite for Destruction
  * The Black Crowes: Shake Your Moneymaker
  * Led Zeppelin: Remasters
  * Queen: alles

De bib in Brasschaat was voor een 12 tot 15 jarige in een pre-internet tijdperk een eindeloze bron van grave gitaarmuziek. Ik denk vaak terug aan die tijd. 20 frank om een cd te lenen. En de keuze was super uitgebreid. Door een paar gelijkgestemde zielen en mixtapes in tekenacademie (wij mochten altijd muziek draaien en claimden de cassetterecorder) kwam ik contact met punk en hardcore. Ik kocht toen ook regelmatig een exemplaar van Metalhammer Aardschok. Samen met het eerste seizoen van Metalopolis op StuBru leidde dat tot nog meer harde muziek.

Volgende platen zorgden voor de overgang naar het nog hardere werk:

  * Cro-Mags: Alpha Omega
  * Metallica: Master of Puppets
  * Paradise Lost: Shades of God
  * Exodus: Force of Habit
  * Testament: the Ritual
  * Megadeth: Countdown to Extinction
  * Sick of it All: Just Look Around
  * Slayer: Decade of Agression
  * Agnostic Front: One Voice

Dat waren misschien niet altijd de klassiekers van die band, maar het was rond ’92. En door deze platen ging ik verder graven in het wondere verleden van metal, thrash en hardcore. Om dan de ‘echte’ klassiekers te ontdekken.
  
**Wat is je favoriete Belgische plaat?**

Moeilijke, er zijn veel goeie Belgische platen. Maar op dit moment Zyklome A – Made in Belgium. Een eer om met die mannen een paar reünieshows te mogen spelen.

**Welke plaat is de ‘guilty pleasure’ uit je platenkast?**
  
Rod Stewart, alle stuff van de vroege jaren ’70. Had je dat tegen me gezegd als ik 18 was dan had ik gezegd: NEVER. Maar da’s echt machtig goeie stuff. En een hoop hip hop.

**Op welke plaat kan je je eens goed afreageren?**

  * Vallenfyre: Splinters
  * Gatecreeper: Sonoran Depravation
  * Power Trip: Manifest Decimation
  * Sheer Terror: Just Can't Hate Enough

**Een vriend vraagt je advies over rock. Welke plaat raad je hem aan?**

Zonder twijfel AC/DC Highway To Hell. Beste rockplaat ooit gemaakt. To-the-point. De essentie. Klinkt nog steeds fantastisch. Of één van de eerste zes platen van Black Sabbath, beste band ooit! En als het over hardcore gaat: Age of Quarrel van Cro-Mags of Warzone: Don’t Forget the Struggle, Don’t Forget the Streets.

**Heb je een absolute top 3?**

Die verandert van week tot week. Ik ga er trouwens vijf van maken. Maar deze week zeg ik:

  * Cro-Mags: Age of Quarrel
  * Black Sabbath: Paranoid
  * Danzig: Danzig I
  * Suicidal Tendencies: How Will I Laugh Tomorrow…
  * Exodus: Bonded by Blood