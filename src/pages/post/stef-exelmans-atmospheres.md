---
id: 1884
title: Stef Exelmans 
category: De Platenkast
groups: Atmospheres
date: 2017-03-14T20:21:48+00:00
author: Seppe Van Ael
layout: post
permalink: /news/de-platenkast-stef-exelmans-atmospheres/
image: 14563575_1490390407644538_5959107299105387156_n-e1489522508104.jpg
---
**Stef is producer in verschillende studio's en tevens gitarist van Atmospheres die al speelde op o.a. Graspop. Ook heeft hij twee tributebands: Riot! (Paramore) en Boiler (Limp Bizkit). Muzikale bezigheden genoeg om inspiratie te gaan opdoen in zijn platenkast.**

**Om te beginnen: cd of vinyl?**

Vinyl is zeer cool, maar gewoon vrij duur en onhandig. Dat zet ik maar zelden op. Wel een leukere ervaring dan op CD vind ik persoonlijk.

**Door welke plaat ben je echt in aanraking gekomen met de muziek die je nu luistert?**

Limp Bizkit – Results May Vary

Misschien niet hun beste plaat, maar kort daarna heb ik de rest van hun albums gekocht en was super beïnvloed door Wes Borland (gitarist).

**Wat is je favoriete Belgische plaat?**

Triggerfinger – Millionaire

Ik ken eigenlijk belachelijk weinig Belgische artiesten waar ik echt zot weg van ben. Ik miste altijd wel iets van geloofwaardigheid. Er zijn sowieso super platen gemaakt die uit België komen, maar minder mijn stijl. Als ik dan toch iets zou moeten zeggen zou ik gaan voor Millionaire of Triggerfinger.

**Welke plaat is de ‘guilty pleasure’ uit je platenkast?**

I don’t believe in guilty pleasures. Ik luister echt naar alles wat me aanspreekt. Volgens mij is het eerder aan de kortzichtige mensen om enkel naar een bepaalde stijl van muziek te luisteren. Het is vrij dom om jezelf te beperken op muzikaal vlak, omdat er zo veel goeie muziek is waar je inspiratie uit kan halen.

**Op welke plaat kan je je eens goed afreageren?**

Pantera is altijd wel ne goeie! Of oude Slipknot…

**Een vriend vraagt je advies over metal. Welke plaat raad je hem aan?**

Karnivool – Sound Awake

Deze plaat heeft mij echt omver geblazen, maar niet van de eerste keer dat ik hem beluisterde. De songwriting op dit album is gewoon subliem. Daarbij komt dan ook nog de sound die staat als een huis. Live zijn die mannen ook niet te doen. Gewoon top-band!

**Heb je een absolute top 3?**

Karnivool – Sound Awake

30 Seconds to Mars – This Is War

Limp Bizkit – Chocolate Starfish And The Hot Dog Flavored Water