---
id: 3209
title: Saturday’s Heroes - Pineroad
category: Album reviews
groups: Saturday’s Heroes
album: Pineroad
date: 2017-10-23T19:03:05+00:00
author: Seppe Van Ael
layout: post
permalink: /album-review/review-saturdays-heroes-pineroad/
image: a3210624629_10-e1508785331655.jpg
---
Zweden is zonder twijfel een grote speler in de wereld van metal. Hoewel dit land veel acts zoals pakweg Sabaton en Amon Amarth op de wereld afstuurt, blijft de Zweedse punkscene stevig onder de radar. Enkel bands als Millencolin en No Fun At All krijgen de aandacht die ze verdienen. Het eveneens Zweedse Saturday’s Heroes doet nu ook een sprong in het diepe met hun tweede langspeler ‘Pineroad’ en wat voor één is dat geworden!

Openen doet het album met het uitermate vrolijke ‘Celebrate Nothing’. Het nummer start met een ritme dat de band klapt in hun handen en verandert in een zeer meezingbaar stukje pop punk. Ook met single ‘Rebel’ valt uitgebreid mee te zingen, al is bij deze het rock ’n rol gehalte wat opgetrokken, net zoals bij ‘Lizzie’. ‘My Fight’ start dan weer rustig en legt de nadruk op de lyrics. Deze is toch wel een persoonlijke favoriet. ‘Declaration Of Youth’ legt eveneens extra nadruk op de tekst, al wordt er hier een mondharmonica gebruikt en is het refrein zeer dansbaar. Het heeft bijna een Dropkick Murphys-achtige vibe. Titelsong ‘Pineroad’ start als derde op rij rustig en legt hierdoor, net zoals zijn voorgangers, de nadruk op de lyrics. ‘The Shame’ sluit aan bij ‘Rebel’.  ‘Back For You’ en ‘Demons’ gaan terug naar waar het album begon: bij vrolijke pop punk. ‘When We Fight’ en afsluiter ‘Long Live The King’ hebben eveneens een mondharmonica en ook deze klinken redelijk folkish. ‘Long Live The Night’ is volledig akoestisch en sluit hierdoor rustig en in stijl af.

Eerlijkheidshalve moeten we toegeven nog nooit gehoord te hebben van Saturday’s Heroes, maar wat een toffe plaat is deze ‘Pineroad’ geworden! Er zijn absoluut een hele hoop bands die aansluiten bij de muziek van Saturday’s Heroes, maar variatie is aanwezig en ook hun nummers zitten gewoon goed in elkaar. Zweden, meer van dat!

score: 8,5/10

&nbsp;