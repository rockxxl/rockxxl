---
id: 121
title: Johan Quinten 
category: De Platenkast
groups: Homer, Funtime Records
date: 2016-11-09T15:21:27+00:00
author: Seppe Van Ael
layout: post
permalink: /news/de-platenkast-johan-quinten/
image: tumblr_inline_ogdrzm5WCm1uncqs0_540.jpg
---
**Als Johan Quinten geen belletje doet rinkelen denk dan maar eens aan hardcoreband Homer of het label Funtime Records. Funtime bestaat al vele jaren en ook Homer stond al eerder op Pukkelpop en op de mainstage van Groezrock. Het werd eens tijd dat we met RockXXL een kijkje gingen nemen in de platenkast van Johan…    **

**Om te beginnen: cd of vinyl?  ******

Sowieso vinyl. De hoezen komen beter tot hun recht.  Een plaat is ook mooi om naar te kijken. Het is leuk wat je er creatief mee kan doen… van kleuren over etsen tot aparte vormen, al ben ik zeker geen ‘freak’ op dat vlak. En bovenal is het een medium dat tijd vraagt… een soort van ritueel om de plaat uit de hoes te halen, op te leggen en er echt naar te 'luisteren’. Zelfs een grijsgedraaide plaat met wat ruis en kraakjes heeft z'n charme…

**Door welke plaat ben je echt in aanraking gekomen met de muziek die je nu luistert?******

Ramones – Ramones

Ik heb een heel brede muzieksmaak, dus dat is nogal een 'tricky’ vraag.  De plaat die me naar alternatieve muziek geleid heeft en specifiek naar punk(rock) is het gelijknamige album van 'Ramones’. M'n eerste echte vinylplaat als kind was 'Thriller’ van Michael Jackson. Dat was dan in een tijd waar er van cd’s nog geen sprake was… jawel, zo oud ben ik (lacht).

**Wat is je favoriete
  
Belgische plaat?******

dEUS – Wost Case Scenario/ The Sedan Vault – Vanguard

Dat is een heel moeilijke… Het is was schipperen tussen dEUS 'Worst Case Scenario’ en The Sedan Vault 'Vanguard’. Albums die ik nog geregeld opzet en me meteen weer een hele plaat meeslepen in een uniek muzikaal avontuur. dEUS opende destijds de deuren voor heel wat alternatieve bands in ons land en deed heel wat bands dromen van een leven als muzikant. Dat in een tijd dat je in België op zowat elk podium The Scabs en De Kreuners aan het werk kon zien en dat was het dan. The Sedan Vault is een band waar ik een nauwe, persoonlijke band mee heb en altijd heel graag mee heb samengewerkt. Het zijn fantastische muzikanten die de gave hebben om iets eclectisch toch heel toegankelijk te laten klinken en je zo mee te nemen in een verhaal van henzelf. Zeker en vast ook een zwaar onderschatte band. In een eerlijke wereld zouden ze Pukkelpop afsluiten op het hoofdpodium (lacht).

**Welke plaat is de ‘Guilty Pleasure’ uit je platenkast?******

Macklemore and Ryan Lewis – This Unruly Mess I’ve Made

Ik ben niet zo bezig met wat cool is en wat niet , dus 'guilty pleasure’ is een relatief begrip. Ik zal voor een recente gaan: Macklemore and Ryan Lewis met 'This Unruly Mess I’ve Made’. Perfecte
  
brug tussen commerciële (toegankelijke) pop en het betere hiphop werk.

**Op welke plaat kan je je eens goed afreageren?******

Rise Against – Revolutions Per Minute/ Pearl Jam – Ten

Rise Against met 'Revolutions Per Minute’ blijft hun meesterwerk, vind ik. Tomeloze energie, topsongs en die ruwe agressie ontmoet melancholie’ stem van Tim Mcllrath. Met op eenzelfde plek Pearl Jam met 'Ten’. PJ is sowieso m'n alltime favourite band. De muziek, de stem, de overgave, het engagement… prefecte combo en ze zijn altijd knappe albums blijven afleveren en een geweldige live band.

**Een vriend vraagt je advies over punk. Welke plaat raad je hem aan?******

…

Da’s een heel moeilijke want punk is zo breed qua genre en ingesteldheid. Sowieso Bad Religion 'Against the Grain’, Sick of it All met 'Scratch the Surface’, Operation Ivy 'Energy’, Liar met 'Invictus’, Zao met 'Liberate te ex Inferis’, Minor Threat 'Discography’, Refused 'The Shape of Punk to Come’ en Get Up Kids met 'Something to Write Home About’. Dan heb je al een mooie start in heel wat subgenres.

**Heb je een absolute top 3?******

Ik kan je er vandaag eentje geven, maar die zal er volgende maand wellicht heel anders uitzien. Ik zal het houden op wat er de laatste weken vaak op de draaitafel ligt. Het is herfst , dus het zijn wat 'donkerdere’ albums (lacht).

1. Tool – Aenima
  
2. Jimmy Eat World – Clarity
  
3. Porcupine Tree – Deadwing