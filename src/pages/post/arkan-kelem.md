---
id: 730
title: Arkan - Kelem
category: Album reviews
groups: Arkan
album: Kelem
date: 2016-12-03T14:13:43+00:00
author: Seppe Van Ael
layout: post
permalink: /album-review/review-arkan-kelem/
image: 14192770_10154091089908043_8100762265543710586_n-e1480774393850.jpg
---
Het Franse gezelschap van Arkan kwam onlangs aanzetten met hun ondertussen al vierde langspeler ‘Kelem’. Dit vijftal speelt een mengeling van melodische death metal met een hoop oriental invloeden. Buiten deze is de progressieve factor ook een belangrijk onderdeel van Arkan. Een band die moeilijk in één hokje past dus. Kelem is de eerste plaat die we van Arken in handen krijgen en dat maakt ons er niet minder nieuwsgierig op, in tegendeel.

Beginnen doen we met het nummer ‘Kafir’. Kafir begint rustig maar bouwt op tot een staaltje technisch vakmanschap. De progressiviteit komt meteen naar boven en ook de death metal krijgt de ruimte die die nodig heeft. Alles is net dat tikkeltje alternatiever, wat te maken heeft met de vocals die over het algemeen redelijk clean worden gezongen, en de oriëntale instrumenten die tussen de strofes en refreinen gebruikt worden. Deze elementen zijn over het algemeen de rode draad over heel het album. Natuurlijk zijn er uitzonderingen, want zeg nu zelf wat is een progressieve plaat zonder afwisseling? Een nummer als ‘Erhal’ knalt van voren tot achter met de nodige blastbeats en keiharde grunts, ‘Beyond the Wall’ is lekker traag en slepend met als uitbarsting een aantal geweldig hoge noten, interlude ‘Eib’ is dan weer volledig geweid aan het oriëntale, …

Het is geen gemakkelijke taak om ons een uur geboeid te laten luisteren naar een over het algemeen progressieve plaat… De heren van Arkan zijn in hun opzet geslaagd. Kelem is een plaat die met zijn vele invloeden je aandacht volledig opeist. De productie is perfect in orde en ook de artwork is een kunstwerkje. Voor ons is Kelem misschien dat tikkeltje te aandacht rovend maar als je fan bent van dit soort muziek is dit zonder twijfel de absolute top!

Score: 8,5/10



&nbsp;