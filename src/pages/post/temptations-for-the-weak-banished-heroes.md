---
id: 3929
title: Temptations For The Weak - Banished Heroes
category: Album reviews
groups: Temptations For The Weak
album: Banished Heroes
date: 2018-01-16T12:09:32+00:00
author: Seppe Van Ael
layout: post
permalink: /album-review/review-temptations-for-the-weak-banished-heroes/
thumbnail: >-
  http://res.cloudinary.com/rockxxl/image/upload/22491575_1684153774948182_364403623473517818_n.jpg
---
Temptations For The Weak is al lang geen onbekende meer in de Belgische metalscene. Na hun debuut 'Spoken Silence' dat uit kwam in 2012, kreeg de band de kans om in 2014 Graspop af te trappen. Daar hebben ze dan ook het dak van de Metal Dome er af gespeeld. In 2015 kwam hun tweede langspeler 'Black Vision' uit en in 2017 stelde ze hun nieuwe EP 'Banished Heroes' voor.

De sound van Temptations For The Weak klinkt nog steeds even strak, maar zorgt dit keer voor een grootsere sound. Neem het muzikale gedeelte van Trivium en combineer dit met de energie die Machine Head brengt. Zo kan je perfect de sound van deze band omschrijven. Single en opener 'Saviour' bevestigd nog maar eens dat Temptations For The Weak een band is die uitsteekt boven het gemiddelde. Instrumentaal hoor je energieke gitaarriffs en opzwepende drums. Op vocaal gebied worden clean vocals en scream moeiteloos gecombineerd waardoor dit totaalpakket gevarieerd klinkt. Single 'Banished Heroes' heeft dan ook een groot Trivium gehalte waar 'Restoring The Fire' meer aandacht schenkt aan het agressieve. Na een toffe piano-intro eindigt afsluiter 'Escape The Storm' op een zeer aanstekelijke manier. Goede tekst, opzwepende muziek, een gitaarsolo,&#8230; Wat heeft een mens nog meer nodig.

Temptations For The Weak wordt ouder en wijze, zoveel is zeker. Hoewel we deze band al langer konden smaken is de kwaliteit van hun muziek enorm gestegen. Ook al telt deze EP maar vier nummers, alle vier weten ze zichzelf op de voorgrond te zetten. Deze band is klaar voor de grotere podia, neem dat maar van ons aan. Met deze korte maar krachtige 'Banished Heroes' onder de arm kunnen we enkel hopen dat een derde full cd zich snel mag aanbieden.

score: 8,5/10
