---
id: 126
title: Kris Vandeweyer 
category: De Platenkast
groups: Steele Justice
date: 2016-11-06T14:08:55+00:00
author: Seppe Van Ael
layout: post
permalink: /platenkast/de-platenkast-kris-vandeweyer/
image: 13615110_1062196760527060_2459006668915851762_n.jpg
---
**Voor degene die een beetje bekend zijn met het Belgische punkmilieu zullen Steele Justice vast wel kennen. Steele Justice is namelijk één van de meest groeiende Belgische punkbands van het moment. Drummer Kris Vandeweyer die eveneens ook drumt bij hardcoreband Rabid Wolves en invaller is voor verschillende andere bands stond ons bij voor een kort interview over zijn platenkast. **

**Om te beginnen : cd of vinyl?**

Ik koop eigenlijk enkel cd’s en durf via iTunes ook wel eens album te kopen als ik iets heel snel door mijn boxen wil laten knallen. Heb wel enkele punkrock vinylplaten, maar die zijn op één hand te tellen.

**Door welke plaat ben je echt in aanraking gekomen met de muziek die je nu luistert?**

The Ramones – Loco live

Mijn eerste cd was in 1991. Ik was toen 12 jaar en kreeg voor mijn vormsel de cd ‘Loco live’ van The Ramones. Deze cd/band heeft meteen een zware indruk op mij gemaakt! De korte en drie akkoorden punkrock was meteen mijn ding. Later heb ik dan bands als Dead Kennedys, Exploited,Sex Pistols enzo leren kennen.

**Wat is je favoriete Belgische plaat?**

You Nervous? – Furry tales

Dit is een moeilijke! We hebben momenteel een zeer leuke en goede punkrock scene in ons land! Hardwerkende bands zoals for i Am, You Nervous?, Young Hearts, Altitude, FOD, ….die allemaal goede ep’s/cd’s hebben uitgebracht. Maar kwa favoriet ga ik kiezen voor 'Furry Tales’ van You Nervous?. Op deze cd staat trouwens een zeer leuk suprise nummer als je de cd heel laat uitspelen! Ik hoop stiekem dat ze dat nummer ook eens live gaan spelen. Dit album is uitgebracht op het Bearded Punk label, hier staan wij met Steele Justice ook op. Check zeker ook eens de andere bands op Bearded Punk!

**Welke is de guilty pleasure uit je platenkast?**

Tiffany – I Think We’re Alone Now

Heb een zwak voor 80’s muziek en een heel groot zwak voor dit nummer. Die intro alleen al 'tum tum tum tum tum  tum tum ,tum tum tum tum tum  tum tum…..sorry , liet mij even gaan! haha… Heb blijkbaar meer vrienden die een zwak hebben voor dit nummer! Check zeker ook eens de Weezer cover van dit nummer.

**Op welke plaat kan je je eens goed afreageren?**

Kickback – Forever war

Buiten punkrock heb ik ook een zwak voor hardcore, en de cd Forever war is een dikke klassieker die je als hardcore liefhebber zeker moet hebben of kennen. Een super goede plaat als je je eens moet afreageren! Dit album is ondertussen al van 1997 en ik raak het na al die jaren niet moe gehoord.

**Een vriend vraagt je advies over punk , welke plaat raad je hem aan?**

Versus the World – Homesick/roadsick

Dit is naast The Swellers mijn favoriete band! Dit album van Versus the World kan ik echt iedereen aanraden! Het is een goede mix van Punkrock en poppunk, en de super stem van Donald Spence maakt het geheel nog mooier. Dus als ik een album kan aanraden, dit is wat je zeker een keer moet gehoord hebben!

**Heb je een absolute top 3?**

Dit is (weer) een moeilijke! Ik ga een poging wagen..

1. The Swellers – Good for me
  
2. Satanic Surfers – Hero of our time
  
3. Off With Their Heads – Home<figure class="tmblr-full"></figure>