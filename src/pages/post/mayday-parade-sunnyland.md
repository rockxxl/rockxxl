---
id: 5221
title: Mayday Parade - Sunnyland
category: Album reviews
groups: Mayday Parade
album: Sunnyland
date: 2018-06-28T13:17:21+00:00
author: Seppe Van Ael
layout: post
permalink: /album-review/review-mayday-parade-sunnyland/
image: 0yCZvsY-e1529223183336.jpg
---
‘Sunnyland’ is alweer de zesde langspeler van de Amerikaanse indie/ emo band Mayday Parade. Het vorige album ‘Black Lines’ was een meer experimenteel album dat een ommekeer leek voor de band. Met ’Sunnyland’ zoeken ze echter terug het oude bekende op. Terug naar hun vertrouwde sound, al zoekt de band hier en daar toch een zijpad op.

Openers ‘Never Sure’ en ‘Hard To Be Religious…’ zijn meteen een schot in de roos. Ze maken ons zeer nostalgisch naar vroegere Mayday Parde. Goede mid tempo pop punk om mee te starten, al blijven we voor het vervolg toch wat op onze honger zitten. ‘Piece Of Your Heart’ en ‘Take My Breath Away’ zijn rustigere nummers in de gekende stijl van Mayday Parade. Hoewel deze nummers puur tekstueel wel interessant zijn en kunnen boeien laat het muzikale aspect ons in de steek. Met rustige muziek en dan vooral ballades, willen we graag een kippenvelmomentje en dat vinden we hier spijtig genoeg niet terug. Er is natuurlijk wel een uitzondering, een lichtpuntje aan het einde van de tunnel.  Het nummer ‘Always Leaving’ heeft een zekere soberheid en hier weten ze toch een een intiemere en warmere sfeer te creëren. Het kippenvelmomentje waar we het eerder over hadden vinden we dan wel weer terug bij de titelsong die dit album rustig en in stijl afsluit.

Net zoals veel vorige albums van Mayday Parade is ook deze ‘Sunnyland’ heel wisselvallig. Enkele top nummers, maar ook evenveel mindere. We trekken ons echter op aan het goede gedeelde van het album, want dat heeft ons toch wel erg kunnen bekoren.

score: 7/10

&nbsp;