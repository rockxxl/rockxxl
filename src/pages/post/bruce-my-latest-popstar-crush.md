---
id: 120
title: Bruce - My Latest Popstar Crush
category: Album reviews
groups: Bruce
album: My Latest Popstar Crush
date: 2016-11-09T18:27:54+00:00
author: Seppe Van Ael
permalink: /album-review/review-bruce-my-latest-popstar-crush/
thumbnail: >-
  https://res.cloudinary.com/rockxxl/image/upload/15078795_10153865213682397_1951453074503664656_n.jpg
---
Bruce, een naam die voor de doordeweekse rockliefhebber niet echt een belletje doet rinkelen, maar voor de meer “underground” rockers misschien weer wel bekend in de oren klinkt. Begin november kwam dit trio aanzetten met hun gloednieuwe plaat ‘My Latest Popstar Crush’.

Beginnen doen we met de titletrack 'My Latest Popstar Crush’. Een ware ode aan 90’s garage punk en een absolute killeropener. De rauwheid van zanger Wim past perfect in de muziek en met 'Fix My Brain’ gaan ze gewoon door met het snelle tempo dat door het eerste nummer werd bepaald. Het nummer 'Sinful Ink’ is het bewijs dat deze heren zeker niet terug deinzen om de gain op hun versterker wat meer open te draaien, en dat doen ze met 'Pass Pa’ nog eens dunnetjes over. Met 'Next Time’ & 'Bug Me’ sluiten we up tempo en vooral feel good af.

Hoewel deze heren niets nieuws en ultra innovatief brengen zitten de nummers steengoed in elkaar en is het quasi onmogelijk om stil te staan. Lekker melodieus, niet te langdradig en vooral een
  
geweldige mix tussen punk -en garagerock. 10/10 would listen again.

score: 7,5/10