---
id: 4717
title: Crites - Crites
category: Album reviews
groups: Crites
album: Crites
date: 2018-04-12T09:26:08+00:00
author: Seppe Van Ael
layout: post
permalink: /album-review/review-crites-crites/
image: a2374869624_10-e1523524179160.jpg
---
Sinds eind 2015 timmert het Gentse Crites aan een weg door de Belgische post-rockscene. Doet Crites je geen belletje rinkelen? Bands zoals Vandal X, Nightwitches, Blackup en Mong Dosus zullen dat ongetwijfeld wel doen. De leden van Crites hebben met hun vorige of andere bands allemaal een zekere achtergrond. Getrainde muzikanten die met een nieuwe band hun eerste en een self-titled album hun kunnen bewijzen, dat belooft!

Meer dan een seconde feedback is er niet nodig voor Crites om op gang te komen met het nummer ‘Walls’. De gitaren klinken meteen zeer dromerig, maar hebben ook een donker kantje. De drums trekken het technische niveau van Crites meteen omhoog met atypische ritmes die haaks staan op de doorlopende sound. De vocals klinken dan weer aanstekelijk en de backings van bassiste Mimi maken dit gevoel alleen nog maar sterker. Diezelfde basgitaar weet zich zeker niet te verschuilen achter de gitaar en neemt de voorgrond in nummers zoals ‘Moan’ en ‘Mausoleum’. Hoewel Crites een zeer herkenbare sound heeft die in elk nummer zeer prompt aanwezig is, weten ze toch steeds iets nieuws te doen. Net wanneer je denkt dat je een nummer al eens gehoord hebt, komt dit viertal met iets nieuws uit de hoek. Crites zijn muzikanten, zoveel is zeker, en dat willen ze ook uitspelen. Onze favoriete nummers van dit album zijn echter de meest meezingbare: ‘Sell My Soul’ en ‘Gangreen Boy’.

Crites kan met hun instrumenten overweg en dat bewijzen ze op dit self-titled album dan ook dubbel en dik. Hoewel hun muziek voor ons misschien net op het randje ligt van 'muzikantenmuziek', zijn er toch enkele nummers die we als pareltjes kunnen bestempelen.

score: 8/10
