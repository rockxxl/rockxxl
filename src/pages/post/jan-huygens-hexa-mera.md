---
id: 2894
title: Jan Huygens 
category: De Platenkast
groups: Hexa Mera
date: 2017-08-11T16:38:04+00:00
author: Seppe Van Ael
layout: post
permalink: /news/de-platenkast-jan-huygens-hexa-mera/
image: 17800071_10155957316223032_7244599251492925739_n-e1502469024378.jpg
---
**2017 zal de geschiedenis ingaan als het jaar van Hexa Mera. Hexa Mera bracht een tweede plaat uit en speelde voor een tweede keer op Graspop. Als kers op de taart nam de band een nummer op met 14 zangers. Wij namen een kijkje in de platenkast van het brein achter de band en tevens gitarist Jan.**

**Om te beginnen: cd of vinyl?**

Cd! Ik ben cd's beginnen te verzamelen vanaf ik 12 jaar oud was. Beetje een virus dat ik van mijn vader overgekregen heb. Zal wel in de genen gezeten hebben. Vinyl vind ik geniaal, maar die trein heb ik als verzamelaar compleet gemist. Is ook moeilijk in de auto te steken, daarmee blijf ik trouw aan cd's!

**Door welke plaat ben je echt in aanraking gekomen met de muziek die je nu luistert?**

Ik ben een all around metal, punkrock en hardrock fan. Maar het begin van mijn muzikale ontdekkingstocht is toch wel getekend door de nu-metal periode gevolgd door de new wave of american heavy metal. Bands zoals Limb Bizkit, Papa Roach, Mudvayne, Slipknot, System Of a Down en later dan Machine Head en co&#8230; Maar mijn eerste zelf gekochte cd die ik letterlijk kapot gespeeld heb is Hybrid Theory van Linkin Park. Dit was voor mij het absolute begin van mijn zelf-gestuurde muzikale ontwikkeling

**Wat is je favoriete Belgische plaat?**
  
Spoil Engine – Antimatter, geen twijfel aan. Dit is een wereldplaat.

**Welke plaat is de ‘guilty pleasure’ uit je platenkast?**
  
Ik geloof niet in guilty-pleasures. Tegenwoordig lijkt het alsof we ons voor alles moeten verantwoorden en dat 'minder populaire' meningen of interesses iets zijn waarvoor we ons zouden moeten schamen. Ik maak zelf melodic death metal, voor de meerderheid van de bevolking wordt dit genre als iets Duivels en marginaals bestempeld, als ik die standaard moet doortrekken heb ik een kast vol guilty pleasure platen.
  
Als ik dan toch iets moet kiezen, ik ben een grote Limb Bizkit en Five Finger Death Punch fan, wat in de ogen van veel elitaire metalheads al bijna een doodzonde is. Ik ga er nog een schepje bovenop doen&#8230; Ik heb zelfs Nickelback en Avril Lavigne in de collectie steken! En nu ik toch bezig ben, ik vind St-Anger van Metallica een ongelooflijke goede plaat. BAM!
  
**Op welke plaat kan je je eens goed afreageren?**
  
Alles van Slipknot, Soulfly, Korn, Lamb Of God, Chimaira, &#8230; noem maar op, als het genoeg groove heeft en tegelijk hard kan beuken ben ik fan!
  
**Een vriend vraagt je advies over metal. Welke plaat raad je hem aan?**
  
Voor een gevorderde metalhead sowieso Gojira – Magma. Als het iemand is dat nog maar net zijn eerste stapjes richting de duisternis aan het zetten is zou ik voor commerciëlere, maar vooral toegankelijkere albums gaan zoals Five Finger Death Punch – American Capitalist of Disturbed – Ten Thousant Fists. Zo zijn ze niet direct afgeschrikt, als ze een gruntje aankunnen zou ik wat melodischere plaatjes zoals In Flames – Come Clarity of Lamb Of God – Sacramant aanraden.
  
**Heb je een absolute top 3?**

Dit is moeilijk, ik ga gewoon de eerste drie platen die in mij opkomen noteren, anders slaap ik niet van deze vraag:
  
In Flames – Colony
  
Linkin Park – Meteora
  
Lamb Of God – Wrath

&nbsp;